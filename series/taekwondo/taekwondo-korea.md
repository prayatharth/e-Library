# เทควันโดเกาหลี – Taekwondo

![enter image description here](https://www.chilloutkorea.com/wp-content/uploads/2016/02/%E0%B9%80%E0%B8%97%E0%B8%84%E0%B8%A7%E0%B8%B1%E0%B8%99%E0%B9%82%E0%B8%94%E0%B9%80%E0%B8%81%E0%B8%B2%E0%B8%AB%E0%B8%A5%E0%B8%B5-Taekwondo.jpg)

เทควันโด เป็นศิลปะการต่อสู้โบราณของชาวเกาหลี ซึ่งเป็นวิธีการป้องกันตัวเองโดยใช้มือและเท้า จุดมุ่งหมายสูงสุดของการฝึกเทควันโดคือการพัฒนาบุคลิกภาพและอุปนิสัยของผู้ฝึกทั้งทางด้านร่างกาย จิตใจและวิญญาณ ปัจจุบันเทควันโดเป็นกีฬาที่แพร่หลายไปทั่วโลก หลังจากมีการบรรจุเทควันโดเข้าไว้ในกีฬาโอลิมปิกอย่างเป็นทางการ เมื่อปี ค.ศ. 2000

## อะไรที่ทำให้เทควันโดมีเสน่ห์ดึงดูด

**ในแง่กีฬา:** การเคลื่อนไหวและเทคนิคของเทควันโดถูกสร้างขึ้นให้ผู้ฝึกสามารถใช้ส่วนต่างๆของร่างกายได้อย่างสมดุล ซึ่งช่วยเพิ่ม ความยืดหยุ่นของแขนขาได้อย่างสม่ำเสมอ และยังช่วยกําจัดความเครียดโดยการตะโกนไปด้วยขณะทําการฝึกการเตะและต่อย

**ในแง่ความหมายของการป้องกันตัวเอง** ในขณะที่เทควันโดเป็นกีฬาเหมือนกับศิลปะการต่อสู้อื่นๆ ซึ่งใช้มือเปล่าและเท้าเปล่า แต่เทควันโดแตกต่างจากศิลปะการต่อสู้เหล่านั้นโดยที่มีพลังการโจมตีในระดับเหนือกว่าซึ่งเนื่องมาจากการใช้เท้านั่นเอง อย่างไรก็ตาม เทควันโดมุ่งเน้นไปที่การป้องกันมากกว่าการโจมตี

**ในแง่ความหมายของการสร้างวินัยให้ตนเอง** เทควันโดเป็นการสร้างวินัยให้ตนเองที่มีประสิทธิภาพ โดยทั้งเป็นการทําให้ร่างกายและจิตใจแข็งแกร่ง และยังสอนให้มีมารยาทในเกมส์การแข่งขันกับคู่ต่อสู้คนอื่นอีกด้วย

องค์ประกอบพีนฐาน 3 ประการของเทควันโด 1. **พุมเซ \(ท่วงท่า\)** – โครงสร้างที่เป็นแบบแผนของเทคนิค ซึ่งทําให้แต่ละคนสามารถฝึกโจมตีและป้องกันได้ราวกับว่ากําลังเผชิญหน้าอยู่ 2. **เกียกพา \(การทําลาย หรือ การกําจัด\)** – เทคนิคที่ใช้ในการสอบหรือในการสาธิต โดยผู้ฝึกซึ่งเชียวชาญในเทคนิคการเคลื่อนไหวพื้นฐานแล้ว ใช้ความแข็งแกร่ง ทําลายวัสดุแข็งๆ เช่น กระดานไม้ แผ่นกระเบืองหรืออิฐ

1. **เกียวรูกี \(การแข่งขัน\)** – เป็นการแสดงถึงกระบวนความเชี่ยวชาญในเทคนิคที่จําเป็นต่อการโจมตีและการป้องกันในการต่อสู้แบบหนึ่งต่อหนึ่ง และเป็นการแสดงถึงกระบวนการในการประเมินความเชี่ยวชาญในเทคนิคเหล่านั่นด้วย

**เตรียมความพร้อมสู่ประสบการณ์เทควันโด** เรียนเทควันโดในประเทศต้นกําเนิดถือว่าเป็นประสบการณ์ที่น่าจดจํายิ่งนัก และมีโดจัง \(ศูนย์ฝึก\) บางที่เปิดชั้นเรียนให้ชาวต่างชาติด้วยเป็นแบบภาษาอังกฤษ แต่ก็เรียนแบบเกาหลีดั้งเดิมควบคู่ไปด้วย ซึ่งศูนย์ฝึกเหล่านี้จัดการเรียนพิเศษ 2-3 ชั่วโมง ซึ่งเป็นการสอนพื้นฐานของนักกีฬารวมทั้งการสาธิต แต่ต้องรวมกลุ่มให้ได้อย่างน้อย 5 คนและต้องติดต่อไปนัดล่วงหน้าก่อนด้วย

> Source : [chilloutkorea.com](https://www.chilloutkorea.com/taekwondo/).

