# leanovative-thinking

## พนักงานแบบไหนบริษัทอยากให้อยู่ต่อ

![enter image description here](https://scontent.fbkk22-1.fna.fbcdn.net/v/t1.0-0/p640x640/88261175_2505823183004183_4642378434545188864_o.jpg?_nc_cat=1&_nc_sid=8024bb&_nc_ohc=Jqmrq8x_TL4AX-C1TKN&_nc_ht=scontent.fbkk22-1.fna&_nc_tp=6&oh=1e04ba04d92147c0d848ba79c6166169&oe=5E91EB8A)

10 ทัศนคติของพนักงานที่บริษัทยากจะเชิญออกแม้ยามวิกฤต แม้ไม่ใช่ทุกเรื่องเกี่ยวกับเศรษฐกิจ ที่เราควบคุมได้ แต่อย่างน้อยถ้ามีมุมมองแบบนี้ก็น่าจะพออุ่นใจได้ว่าไม่ง่ายที่เราจะไม่ได้ไปต่อ มาเรียนรู้กัน ![enter image description here](https://scontent.fbkk22-1.fna.fbcdn.net/v/t1.0-9/p960x960/88383416_2505823286337506_2241670945066450944_o.jpg?_nc_cat=1&_nc_sid=8024bb&_nc_ohc=sLqBngaqGmIAX_Fa7K7&_nc_ht=scontent.fbkk22-1.fna&_nc_tp=6&oh=bc21b23ee198b5fd60b25b107db2c41a&oe=5E804EAA)

มีความจริง 3 สิ่ง ที่ผมเพิ่งตระหนักรู้หลังออกมาทำอาชีพอิสระและมั่นใจว่า ถ้ารู้ตั้งแต่ตอนทำงานประจำผมน่าจะไปได้ไกลยิ่งกว่าเดิม

1．เงินเดือนมาจากยอดขาย บริษัทที่ก่อตั้งเพื่อทำกำไรทุกบริษัท ล้วนตั้งอยู่บนสมการที่ว่า  
รายได้จากขายสินค้าบริการนำมาสู่เงินเดือน และสวัสดิการของพนักงาน  
เด็ก ๆ ผมแอบคิดเอาเองว่าทำงานให้น้อยที่สุด ลาป่วย คือกำไรของตัวเอง  
โดยไม่รู้ว่าเงินเดือนประจำไม่มีอยู่จริง เงินเดือนมาจากลงมือทำอะไรบ้างอย่าง  
เพื่อให้ สินค้าบริการของบริษัท ดีขึ้น ต้นทุนถูกลง ส่งมอบได้เร็วขึ้น

2．เงินเดือน = ค่าใช้จ่ายของบริษัท ตอนเด็ก ๆ ผมคาดหวังให้บริษัทจ่ายเงินเดือนให้ผมสูงขึ้น ๆทุกปี แต่พอโตขึ้น ผมกลับเริ่มอยากให้บริษัทมีผลประกอบการและรักษากำไรได้ดี เพราะผมรู้ว่า เงินเดือนของผมคือ ค่าใช้จ่ายของบริษัท ยิ่งบริษัทจ่ายให้เรามากเท่าไหร่ บริษัทก็แบกความเสี่ยงมากขึ้นเท่านั้น หน้าที่ของผมจึงเป็นการทำให้การลงทุนของบริษัทนั้นคุ้มค่ามากที่สุด  
ถ้าผมทำได้ดีเงินเดือนผมก็จะสูงขึ้นเอง

3．บริษัทที่ไม่เชิญพนักงานออก = บริษัทที่พนักงานช่วยกัน สร้างรายได้ &gt;&gt; ค่าใช้จ่าย ปี  
1950 บริษัทยักษ์ใหญ่อย่าง Toyota ปลดพนักงาน 2526 คน เพราะต้นทุนวัตถุดิบสูงขึ้น 30% จากพิษสงครามโลกและกำลังซื้อหดตัว ปี 2020 บริษัทอย่าง Chevrolet ยกเลิกการผลิตรถยนต์ในประเทศไทย มีพนักงานกว่า 1,500 คนได้รับผลกระทบ ในเวลาเดียวกัน Great wall บริษัทรถยนต์จากจีนก็เข้ามา Take Over โรงงานและเตรียมพร้อมจะจ้างงานจำนวนมาก แม้เวลาผ่านไปกี่ปี เรื่องนี้ก็ยังดำเนินต่อไปในโลกธุรกิจ ผมเลยตกผลึกได้ว่า บริษัทที่ไม่มีวันเชิญพนักงานออกไม่มีอยู่จริง จะมีก็แต่บริษัทที่พนักงานช่วยกันสร้างรายได้ &gt;&gt; ค่าใช้จ่าย เป็นกำลังใจให้ทุกท่านที่บริษัทถึงจุดที่ เข้าสู่สถานการณ์ลดต้นทุนด้วยการปรับลดคน เราอาจจะควบคุมไม่ได้ทุกอย่าง แต่ถ้าเรามีทัศนคติที่ดีต่อมันและ ทำตัวเองให้ดียิ่งขึ้นได้ในสถานการณ์เช่นนี้ โอกาสที่เราจะรอดก็มีมากขึ้น หรือต่อให้เราไม่ได้ไปต่อกับที่เดิม ก็มีโอกาสที่ที่ใหม่ก็พร้อมจะอ้าแขนรับเรา  
ผมเชื่ออย่างนั้น

### W.O.R.L.D.C.L.A.S.S

![enter image description here](https://scontent.fbkk22-1.fna.fbcdn.net/v/t1.0-9/p960x960/88353788_2505823299670838_4951580251240005632_o.jpg?_nc_cat=1&_nc_sid=8024bb&_nc_ohc=R5H3LofOp-YAX-Jm2Ss&_nc_ht=scontent.fbkk22-1.fna&_nc_tp=6&oh=4c1fdf29581e11d44658e4ba2eb68107&oe=5E96FBF5)

ผมโชคดีที่บริษัทยเมตตา วันที่ตัดสินใจลาออกนั้น บริษัทมีการเรียกคุยและเจรจาต่อรองให้ผมอยู่  
\(นับ ๆเองก็ 9 ครั้งด้วยกัน\) ผมมานั่งนึกดูว่าเพราะแนวคิดในตัวเองข้อไหน ที่ทำให้บริษัทยังอยากให้เราได้ไปต่อกับเขา ทั้ง ๆ ที่เราเป็นฝ่ายขอลาออก ได้มา 10 ข้อด้วยกันครับ เพื่อให้จำง่ายเลยทำเป็นตัวย่อว่า W.O.R.L.D.C.L.A.S.S

1．Worthy People ：คนที่คุ้มค่า  
2．Ownership ：คิดอย่างเจ้าของบริษัท  
3．Reliable : เชื่อถือได้  
4．Long-Life Learner : เรียนรู้ตลอดชีวิต  
5．Discipline : มีวินัย  
6．Continuous improvement : ปรับปรุงต่อเนื่อง  
7. Loyalty : จงรักภักดี  
8. Adaptable : ปรับตัวได้  
9. Standardize : สร้างมาตรฐาน  
10. Support Other : ช่วยเหลือผู้อื่น

![enter image description here](https://scontent.fbkk22-1.fna.fbcdn.net/v/t1.0-9/p960x960/87964502_2505823336337501_7161618568897888256_o.jpg?_nc_cat=1&_nc_sid=8024bb&_nc_ohc=XUVb6NbTme0AX_yivzr&_nc_ht=scontent.fbkk22-1.fna&_nc_tp=6&oh=943f55bec226c98b1ad9d0418ee2d6b1&oe=5E91D235) สมมติว่า พวกเราเปิดร้านขายหมูปิ้งหน้าออฟฟิศ จ้างนาย A ปิ้งหมู และ เก็บเงิน ทำบัญชี  
A ทำงานดี เน้นทำตามหน้าที่ เข้าออกงานตรงเวลา ผ่านไปหนึ่งปี ผลประกอบการดี ขายหมูได้มากขึ้น พวกเราเลยตัดสินใจ เพิ่มเงินเดือนให้ จาก 300 ต่อวันเป็น 450 ต่อวัน  
และให้โบนัสอีก 1,200 บาท \(รายได้หลังหักค่าใช้จ่ายอื่นๆแล้วเหลือ 1,000 บาทต่อวัน\)

ปีที่ 2 เลย จ้าง B มาเปิดสาขาเพิ่มด้วยเงินเดือน 300 บาทเท่า A ในปีแรก B ก็ทำงานดี เช่นกัน แถมยังทำเกินหน้าที่ พูดคุยกับลูกค้า แลกไลน์ คอยถามว่าจะรับหมูปิ้งเพิ่มไหม  
ทำแฟนเพจ โพสต์ รูปให้ความรู้ในการกินหมูปิ้งให้อร่อยและสุขภาพดี ปีที่สองรายได้บริษัทหลักหักค่าใช้จ่ายเหลือ 5,000 บาท มาจากสาขาของ A 1,500 เท่าเดิม ส่วนของ B 3,500 บาท  
พวกเราอยากให้เงินเดือนโบนัส A และ B เท่าไหร่ครับ

สำหรับผมการจะเพิ่มรายได้ให้ใครสักคนความคุ้มค่าสำคัญ คุ้มค่า = ความรู้สึกว่าได้คุณค่า\(ประโยชน์\) มากกว่าที่ต้องจ่าย เมื่อผลงานดีกว่าเป้าหมาย  
รายได้จะยั่งยืนและมากขึ้น ถ้าเป็นคนเหมือน นาย B คือทำให้บริษัทรู้สึก คุ้มค่ากับเงินเดือนที่จ่ายให้ เราก็น่าจะเป็นคนที่อยู่กับบริษัทได้ยาวนาน มาเป็นคน คุ้มค่ากันนะ

![enter image description here](https://scontent.fbkk22-1.fna.fbcdn.net/v/t1.0-9/p960x960/87867211_2505823363004165_3992143961006276608_o.jpg?_nc_cat=101&_nc_sid=8024bb&_nc_ohc=nybOODNBIwoAX_iqAED&_nc_ht=scontent.fbkk22-1.fna&_nc_tp=6&oh=248c59c89cdb7e5483b8731fc784dcee&oe=5E81F155) ทำงานให้เหมือนถือหุ้นในบริษัท  
บริษัทโต รายได้เราก็โต

สมัยเด็กๆผมเคยพารานอยด์  
คิดจะลาออกจากบริษัททั้งที่เข้ามาทำงานไม่ถึง 1 เดือน

เหตุผลก็คือ ผมไม่พอใจที่  
บริษัทประกาศแผนงานว่า  
เพื่อนๆที่เข้างานมาพร้อมๆกันกับผม  
ได้ไปทำงานที่ญี่ปุ่นเกิน 1 ปีกันกว่า 80%

ส่วนผมและเพื่อนอีก 20%  
ได้ไปเพียง 3 เดือน

บริษัทจ่ายเงินเดือน 23,750 บาท  
ให้ผมเรียนรู้วิธีทำงานและภาษา  
โดยไม่ต้องทำงานเลยนาน 9 เดือน

ระหว่างที่ไปญี่ปุ่น 3 เดือนนั้น  
บริษัทยังมีเบี้ยเลี่ยงเดินทางเพิ่มให้อีก วันละ 2,000 บาท  
แถมค่าเตรียมตัวเดินทางอีก 10,000 บาท

รวมค่าใช้จ่ายอื่นๆเช่น ค่าที่พัก ตั๋วเครื่องบิน  
พาสปอร์ต

9 เดือนที่บริษัทรับผมเข้ามาดูแล  
บริษัทน่าจะมีค่าใช้จ่ายเฉียด 500,000 บาท

ถ้าคิดว่าปีนั้นมีพนักงานเข้าใหม่ 60 คน  
บริษัทก็มีค่าใช้จ่าย อย่างน้อย 30,000,000 ล้าน  
เพื่อพนักงานเข้าใหม่ที่ยังไม่สร้างกำไรให้บริษัท

แลกกับความรู้สึกของอยากลาออก  
เพราะรู้สึก “ได้” ไม่มากเท่าเพื่อนรุ่นเดียวกัน

อยากชวนพวกเราคิดครับว่า  
ถ้าเราต้องจ่ายเงิน 500,000 บาท  
ให้ใครสักคนหนึ่ง

เราคาดหวังอะไรจากเขาบ้าง  
และอยากให้เขารู้สึกอย่างไรกับเรา

คำถามง่ายๆที่ช่วงหลังๆผมพยายามฝึกฝนตัวเอง  
เมื่อเจอวิกฤต หรือ ความท้าทาย

“ถ้าเราเป็นเจ้าของเงิน เจ้าของบริษัท  
เราจะทำอย่างไรกับเหตุการณ์นี้“

สำหรับผมนี่คือ การคิดอย่างเจ้าของครับ

พูดเลยครับแบบไม่โลกสวย

ไม่ง่ายเลยที่จะคิดได้  
แต่ถ้าคิดได้ วันหนึ่งพวกเรา  
จะไปได้ไกลกว่าเดิมแน่นอน

![enter image description here](https://scontent.fbkk22-4.fna.fbcdn.net/v/t1.0-9/p960x960/87840333_2505823373004164_5215171117274103808_o.jpg?_nc_cat=111&_nc_sid=8024bb&_nc_ohc=S1ZWG54U2OwAX_O-iqw&_nc_ht=scontent.fbkk22-4.fna&_nc_tp=6&oh=7394f85a79b9c7620946391a71bf9abb&oe=5E9A181F) ปีที่แล้วมีหนังสือเล่มหนึ่งที่ผมชอบมาก ชื่อว่า

“หลักคิดที่คนญี่ปุ่นพกติดตัวไปทำงานทุกวัน”  
เขียนโดยคุณ Komiya Kazuyoushi  
ประธานบริษัทที่ปรึกษาที่ทุกๆวันเขาจะขัดห้องน้ำบริษัท  
ด้วยตัวเอง

เหตุที่บริษัทญี่ปุ่นส่วนใหญ่ ไม่ค่อยมีนโยบายปลดพนักงานออก  
อาจจะเป็นเพราะความเชื่อของชาวญี่ปุ่นที่ว่า

”ทำงานงานธรรมดาให้ดีทีสุด“  
หรือพูดง่ายๆว่า ไม่ว่างานอะไรที่ได้รับมอบหมาย  
ก็จะทำให้ดีที่สุด

ถ้าเชื่อ คิด และทำอย่างนี้กันทั้งบริษัท  
ก็ยากมากๆที่บริษัทนั้นจะมีผลประกอบการณ์เป็นลบในระยะยาว

สำหรับผม พนักงานที่บริษัทอยากให้อยู่ต่อ  
คือ คนที่บริษัทสามารถเชื่อใจ ไว้วางใจ  
ให้รับผิดชอบอนาคตของบริษัท

และคนๆนั้นก็น่าจะต้องเป็นคนที่ทำเรื่องธรรมดา  
อย่างดีที่สุดเช่นกัน

ทิ้งท้ายด้วยคำคมของ คุณ Komiya  
ในหนังสือเล่มนี้ครับ

"คนที่แค่งานธรรมดายังทำออกมาให้ดีไม่ได้  
ย่อมยากที่จะมีคนไว้ใจให้ทำงานสำคัญ"

![enter image description here](https://scontent.fbkk22-2.fna.fbcdn.net/v/t1.0-9/p960x960/88017115_2505823406337494_6154103907946594304_o.jpg?_nc_cat=109&_nc_sid=8024bb&_nc_ohc=XNa79ZZ3dHYAX-_KWT4&_nc_ht=scontent.fbkk22-2.fna&_nc_tp=6&oh=2d116d4004c2d8c790ac0316e7bfba21&oe=5E9803E2)

Life-long Learner

หลายคนที่ไปได้ไม่ดีนัก  
ในอาชีพการงานเพราะความเชื่อว่า

=============

## เรียนจบ = จบการเรียนรู้

เพื่อให้เราเรียนรู้ตลอดชีวิตได้อย่างมีประสิทธิภาพ  
หนังสือ Super Productive ของคุณรวิศ หาญอุตสาหะ  
ได้แนะนำ 4 วิธีที่จะเรียนรู้ด้วยตัวเอง

กฎ 5 ชั่วโมงของ Benjamin Frankin  
เรียนรู้เรื่องใหม่ที่สนใจ 1 ชั่วโมงสัปดาห์ละ 5-6 ครั้ง  
ทำให้สม่ำเสมอ

1. Active Learning : Bill Gates Style  

   Bill Gate ผู้รักการอ่านหนังสือเป็นชีวิตจิตใจ  

   เพิ่มประสิทธิภาพการเรียนรู้ด้วยวิธีการ จดบันทึก  

   ในช่องว่างของหนังสือ \(Marginalia-Note-Taking\)  

วิธีนี้เป็นวิธีการเปลี่ยน Input ให้เป็น Output  
อย่างง่ายดายและมีประสิทธิภาพมากๆ

เสริมให้นิดว่า หนังสือญี่ปุ่นขายดีอย่าง  
The power of output ของคุณ Kabazawa Shion  
ที่ผมเคยรีวิวไว้ก็กล่าวไว้เช่นกันว่าถ้าจะเรียนรู้ให้มีประสิทธิภาพนั้น  
ควรใช้สัดส่วน Input : Output เป็น 3:7

1. จัดลำดับความสำคัญด้วยกฎ 80:20  

   Pareto Principle หรือที่เรารู้จักกันในกฎ 80:20  

   จะช่วยคัดครองสิ่งที่เราเรียนรู้ได้มีประสิทธาภาพมากยิ่งขึ้น  

หนังสือเล่มหนึ่งที่ผมรีวิวไว้ “ความลับของคนที่ไม่เคยเอางานกลับไปทำที่บ้าน”  
ของคุณ Daigo ก็พูดถึงการใช้หลักการนี้ในการพัฒนาตัวเองให้สามารถ  
อ่านหนังสือได้ 10-20 เล่มต่อวัน

เคล็ดลับคือไม่อ่านทั้งเล่มแต่จะเลือกสิ่งที่ต้องการและอ่านเฉพาะส่วน  
ที่คิดว่าสำคัญ

1. ค้นหาแรงบันดาลใจ  

   ถ้าเศรษฐีวัย 60 อย่าง Mark Cuban กำลังสนุกกับการเรียน  

   เขียนโค้ดภาษาสมัยใหม่อย่าง  Python เพราะเขาเชื่อว่า  

   ยุคสมัยใหม่นั้นคนที่เอาตัวรอดได้ต้องควบคุม AI ได้  

เราที่อายุน้อยกว่าหรือใกล้เคียงคงไม่สามารถมีข้ออ้างได้

หาแรงบันดาลใจ  
หาสิว่าอะไรคือ 80:20  
หาวิธีเรียนรู้แบบ Active Learning  
และสำคัญที่สุด

หาเวลาเรียนรู้ให้ได้ 1 ชั่วโมง 5-6 วันต่อสัปดาห์  
เพียงเท่านี้เราก็เป็นคนที่เรียนรู้ด้วยตัวเองได้ตลอดชีวิตแล้วครับ

และเมื่อเรียนรู้มากพอ  
ก็มีโอกาสสร้างรายได้สูงๆได้  
เห็นด้วยไหมครับ

![enter image description here](https://scontent.fbkk22-3.fna.fbcdn.net/v/t1.0-9/p960x960/88051471_2505823446337490_5547551111528841216_o.jpg?_nc_cat=103&_nc_sid=8024bb&_nc_ohc=Ke4TqfUOKQQAX_8UOpu&_nc_ht=scontent.fbkk22-3.fna&_nc_tp=6&oh=ff8e59b0573e9a7d2d608a0fcd23510d&oe=5E939AF1)

Discipline หรือ วินัย เป็นหนึ่งใน competency หรือความสามารถ  
ที่โรงเรียน บริษัท ใช้ประเมินคุณค่าของคนๆหนึ่งมาตลอด

มาเรียนครบจำนวนไหม  
มาทำงานตรงเวลาไหม

Warren Buffet  
หนึ่งในนักลงทุนระดับโลก  
พูดไว้ถึงวิธีจะประสบความสำเร็จว่า

“We don’t have to be smarter than the rest. We have to be more disciplined than the rest.  
”

ไม่จำเป็นต้องเก่งกว่า  
แค่ต้องมีวินัยมากกว่า

Warren ไม่ใช่แค่พูดแต่เขาพิสูจน์  
ด้วยการ ทำงานแบบเดิมๆ คือ อ่านหนังสือ ข้อมูลเกี่ยวกับการลงทุน  
วันละ 400-500 หน้าทุกวันเป็นเวลาหลายสิบปี

ขยันทำงานได้ผลลัพธ์ที่ดี  
อาจจะช่วยให้โบนัส ในปีนั้นๆดี

แต่ วินัย จะช่วยให้เรามีรายได้ตลอดไป  
อย่างสม่ำเสมอ

เกร็ดความรู้  
Performance Appraisal : การประเมินจากผลงานที่พนักงานทำได้สะท้อนไปยังผลตอบแทนระยะสั้นเช่น โบนัส  
Competency Appraisal : การประเมินจากความสามารถที่พนักงานมีสะท้อนถึงเงินเดือนที่พนักงานควรจะได้ \(ระยะยาว ต่อเนื่อง\)

![enter image description here](https://scontent.fbkk22-2.fna.fbcdn.net/v/t1.0-9/p960x960/88076922_2505823433004158_6657812436856340480_o.jpg?_nc_cat=109&_nc_sid=8024bb&_nc_ohc=xr8cgikeQt4AX-6JPHW&_nc_ht=scontent.fbkk22-2.fna&_nc_tp=6&oh=c094a339dca90cd2360acab8e3ecd199&oe=5E8123AA)

“โรงงานของเรา พื้นเอาลิ้นเลียได้” รองประธานบริษัทพูดให้ฟังอย่างภาคภูมิใจ  
ผมเพิ่งมีโอกาสได้ไปเยี่ยมชม โรงงานของบริษัทญี่ปุ่นระดับโลกแห่งหนึ่ง  
หลังได้ยินประโยคนี้สาบานว่าแอบคิดในใจว่า “ขี้โม้” 555

แต่หลังจากท่านพาไปหน้างานจริง  
ความคิดผมก็เปลี่ยนไปเพราะมันสะอาดเบอร์นั้นเลย

นอกจากเรื่องความสะอาดแล้ว  
บริษัทนี้ยังสามารถสร้างมาตรฐานทำงาน  
ที่สูงติดอันดับโลกได้มากมาย กลายเป็นสถานที่ที่  
บริษัทในเครือทั่วโลก มาดูงาน

รองประธานบริษัทท่านนี้เล่าให้ฟังว่าเคล็ดลับ  
ที่ทำให้เป็นอย่างนั้นได้

คือ มีกิจกรรมปรับปรุงพัฒนางานให้พนักงานทำทุกวัน

ย้ำทุกวัน

สโลแกนใหม่ที่บริษัทนี้ใช่คือ 1 Sec Continuous Improvement  
แม้จะว่างแค่ １ วินาทีก็จงมองหาปัญหา และไอเดียการทำงานให้มีประสิทธิภาพมากขึ้น

บริษัทนี้อยู่ได้อย่างแข็งแรงแม้ในยามที่ธุรกิจถูก Disrupt  
สามารถปรับไลน์การผลิตให้แข่งขันกับบริษัทระดับโลกได้

เรื่องเล่านี้ตอกย้ำสมการชีวิตที่ผมตกผลึกได้

1.01^365 ⁼38

แม้จะดีขึ้นเพียงเล็กน้อย แต่ ถ้าทำสม่ำเสมอ ทุกวัน 1 ปีผ่านไป  
เราจะเก่งเรื่องนั้นๆ มากขึ้นได้ถึง 38 เท่า

ถ้าเราเก่งขึ้นได้ ทุกวัน ก็ยากที่บริษัทจะมองไม่เห็น

เล็กน้อย x สม่ำเสมอ ⁼ มหาศาล

ลองเอาไปใช้กันดูนะครับ

![enter image description here](https://scontent.fbkk22-4.fna.fbcdn.net/v/t1.0-9/p960x960/87965930_2505823493004152_6064226739410698240_o.jpg?_nc_cat=111&_nc_sid=8024bb&_nc_ohc=irnsamKCi6EAX9wbrzC&_nc_ht=scontent.fbkk22-4.fna&_nc_tp=6&oh=61cfb38bb08b3bc9f04501bdce6e9458&oe=5E8417C0)

คืนพายุแรงคืนหนึ่งในชิคาโก  
ชายคนหนึ่งเดินฝ่าพายุ  
ลงจากรถตัวเอง  
มาช่วยเจ้าของรถยนต์โตโยต้า  
คันหนึ่งที่มีปัญหาที่ปัดน้ำฝนพัง

หลังซ้อมเสร็จด้วยความประหลาดใจ  
เจ้าของรถยนต์โตโยต้าจึงถามว่า  
เพราะอะไรถึงกับยอมฝ่าพายุ  
มาช่วยคนที่ไม่รู้จัก

ชายผู้นั้นตอบว่า  
เขาเป็นพนักงานเกษียณของโตโยต้า  
และเขาแค่ทนไม่ได้ที่เห็น  
รถยนต์ของบริษัทตัวเอง  
สร้างปัญหาให้ลูกค้า

เรื่องเล่าที่คุณ ต้อง กวีวุฒิ เล่าให้ฟัง  
ทำให้ผมตกผลึกได้ว่า

ตัวเรา = ภาพลักษณ์บริษัท  
วางตัวดีมีส่วนช่วยให้ลูกค้าชื่นชมบริษัท

และการวางตัวได้ดี  
เริ่มจากมีมุมมองที่ดี  
จงรักภักดีบริษัท  
พูดถึงในแง่ดี

ต่อว่าบริษัทให้คนอื่นได้ยิน  
ไม่ช่วยให้อะไรดีขึ้น  
เพราะนอกจากทำให้ผู้ฟังรู้สึกไม่ดีกับบริษัท  
และเขาอาจจะคิดกับเราได้ว่า

”ถ้ามันแย่ขนาดนั้นทำไมไม่หาที่ใหม่ที่ดีกว่าล่ะ  
ที่ไม่ไปไหนก็เพราะเธอไม่มีที่ไปหรือเปล่า“

เป็นภาพลักษณ์ที่ดีให้บริษัทกันครับ

![enter image description here](https://scontent.fbkk22-3.fna.fbcdn.net/v/t1.0-9/p960x960/88265891_2505823523004149_4187427263437864960_o.jpg?_nc_cat=103&_nc_sid=8024bb&_nc_ohc=ZACKGa7ZmDQAX-KhnON&_nc_ht=scontent.fbkk22-3.fna&_nc_tp=6&oh=a0807a27556b5babc65cc0c5237ba5d7&oe=5E91EDF5)

บริษัทแห่งหนึ่งที่ผมเพิ่งไปดูงานมา  
สามารถฝึกให้พนักงานเขียนโปรแกรมควบคุมหุ่นยนต์  
และกล้องสำหรับตรวจสอบชิ้นงานได้  
แถมยังสร้างหุ่นยนช่วยการผลิตได้ด้วย

ทั้งๆที่ 2 ปีก่อนหน้าพวกเขาไม่เคยทำสิ่งเหล่านี้เลย

================  
ปี 2008 แผนกผมคนลาออกเยอะ ผู้บริหารจึงมีนโยบายว่าอยากให้พนักงานทำงาน ทดแทนกันได้หากมีใครสักคนออกไป  
ทุกคนต้องเลยเรียนรู้งานเพิ่มขึ้น 2 เท่า

"ทำไมเหนื่อยต้องสองเท่า \(ว่ะ\)"  
"ทำไม่ทำ เงินเดือนโบนัสก็ได้เท่าเดิม"  
เคยมีความรู้สึกแบบนี้ เหมือนผมบ้างไหมฮะ

”เรากำลังถูกบริษัทเอาเปรียบ”  
----------------------- หลังออกจากงานประจำว่า  
ผมถึงได้เข้าใจว่ารายได้มาจาก การสร้างคุณค่า

คนที่ไม่สร้างคุณค่า วันหนึ่งก็จะไม่ได้ผลตอบแทน \(แต่จะช้าเร็ว บอกไม่ได้\)

หากเมื่อใดที่คุณหยุดงาน ไม่สร้างคุณค่ายาว ๆ  
รายได้ตรงนั้นก็จะหายไปไม่ต่างอะไรกับ คนทำงาน ฟรีแลนด์ หรือ ทำธุรกิจเพียงแค่ผลกระทบ ของพนักงานนั้นอาจจะน้อยกว่า เพราะบริษัทแบกรับความเสี่ยงให้ส่วนหนึ่ง

“ทำไมต้องปรับตัว ทำทำไมหลายอย่าง ยังไงเงินเดือนกับโบนัสก็เท่าเดิม"

สำหรับผมความคิดที่เปลี่ยนไปคือ  
คุณอาจจะไม่ได้กระทั่งเงินเดือน หากบริษัทที่คุณทำงานอยู่นั้น  
ไม่มีกำไร

ถ้าเมื่อใดมีโอกาสที่จะได้เรียนรู้ และสร้างคุณค่าให้มากขึ้น  
ลองยิ้มรับมันนะครับ  
เพราะมันอาจลดความเสี่ยง  
เพิ่มโอกาสสร้างรายได้  
ให้กับเราได้

![enter image description here](https://scontent.fbkk22-2.fna.fbcdn.net/v/t1.0-9/p960x960/87902833_2505823543004147_2043892300995624960_o.jpg?_nc_cat=105&_nc_sid=8024bb&_nc_ohc=BUazRSDbE2cAX8inj5s&_nc_ht=scontent.fbkk22-2.fna&_nc_tp=6&oh=302c32a2804718274a4cd5037d2d0c1d&oe=5E99DB55)

Fujio Cho อดีตประธานบริษัท Toyota  
กล่าวไว้ได้อย่างน่าสนใจว่า

“เราสร้างผลลัพธ์ที่ดีจากคนธรรมดา  
ที่ทำตามกระบวนการที่ยอดเยี่ยม  
ในขณะที่คู่แข่งของเราที่ผลประกอบการไม่ดีนั้น  
อาจจะให้อัจฉริยะทำงานบนกระบวนการที่ยอดแย่“

การสร้างมาตรฐานงานที่ดีพอที่จะได้ผลลัพธ์ที่ดี  
ใครทำซ้ำก็ได้ จึงเป็นหนึ่งสิ่งที่ใช้ชี้วัดความสามารถ  
ของพนักงานที่จะก้าวเป็นระดับบริหาร

ประโยคติดปากที่เซนเซเล็กพูดเสมอ

Good Process Lead to Good Result

ถ้าหมั่นสร้างกระบวนการที่ดี สร้างมาตรฐานได้  
ก็เป็นไปได้สูงว่า เราจะเป็นคนที่ได้ไปต่อครับ

![enter image description here](https://scontent.fbkk22-3.fna.fbcdn.net/v/t1.0-9/p960x960/88240538_2505823573004144_7568252792444289024_o.jpg?_nc_cat=110&_nc_sid=8024bb&_nc_ohc=_9_qdhsnZs8AX8YEVYf&_nc_ht=scontent.fbkk22-3.fna&_nc_tp=6&oh=ae032321b68ddba58bae11dc49d964be&oe=5E817D63)

แผนกที่ผมเคยอยู่  
เป็นหนึ่งในแผนกที่มีผลผลิต  
รายงานมากเป็นอันดับต้นๆ

มีงานหลายๆตัวใช้เวลาวิจัยเป็นปีจน  
ต้องปิดงานสิ้นปีเท่านั้นทำงาน  
ปลายปีงานจะเยอะเป็นพิเศษ

แต่ความพิเศษคือเราแทบไม่เคย  
ส่งงานผิดกำหนดเส้นตายเลย

สมัยนั้นคนที่อยู่เบื้องหลังความสำเร็จทั้งหมด  
คือ น้องคนหนึ่งที่ชื่อ นัท

นัทเป็นคนพูดน้อยแสดงออกไม่เก่ง  
แต่ทุกคนที่อยู่กับนัทจะรู้ว่า  
ทุกครั้งที่ต้องการจิตอาสา  
นัทจะเป็นคนแรกที่ยกมือ  
และจะเป็นคนสุดท้ายที่กลับบ้าน

นัทมีความใส่ใจรายละเอียด  
เล็กๆน้อยๆ มองเห็นในสิ่งที่  
คนอื่นมองข้าม

แม้บางเรื่องทำเองไม่ได้  
นัทก็จะมาปรึกษาหาคนไป  
จัดการให้ทุกครั้ง

นัท เป็นคนไม่เกี่ยงงาน  
หากงานนั้นเป็นงานส่วนรวม  
แม้งานหลักตัวเอง  
จะหนักแค่ไหน

ถ้าเป็นงานเพื่อทีม  
เธอสู้ถวายหัว

นัทไม่เคยปฏิเสธเพื่อน  
เดือดร้อนอะไรมา  
ถ้าไม่เหนือบ่ากว่าแรง  
เราจะเห็นนัทอยู่ตรงนั้นเสมอ

ช่วงยังไม่ซื้อรถ  
วันไหนทำงานดึก  
กลับรถบริษัทไม่ทัน  
รถนัทจะกลายสภาพ  
เป็นรถรับส่งพนักงานทันที

นั่งรอเพื่อนๆเสร็จงาน  
ไล่ส่งทุกคนทุกบ้าน  
ที่โดยสารมากับเธอ

และนี่คงเป็นหลายๆเหตุผล  
ที่เราทุกคนอยากมีนัทเป็นเพื่อนร่วมงาน

นัทอาจจะจะไม่ได้เป็น Super Performer  
ในองค์กร

แต่สิ่งที่นัทมีและทำ ก็ทำให้ Super Performer  
อีกหลายๆคนทำงานง่ายและมีความสุขในการทำงาน

ช่วยเหลือผู้อื่น

ถ้าผมเปิดบริษัท  
ผมก็อยากมีคนแบบนี้ในที่ทำงานผมครับ

เพราะคนที่ชอบช่วยเหลือผู้อื่น  
เป็นที่ต้องการเสมอ

> Source : [Leanovative Thinking By Sensei Lek & Sensei Pae](https://www.facebook.com/LeanovativeThinking/)\).

