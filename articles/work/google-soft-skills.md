# คุณลักษณะสำคัญ ของคนที่จะประสบความสำเร็จ และช่วยองค์กรได้ดีจริง ๆ

![enter image description here](https://betanews.com/wp-content/uploads/2017/08/google-mountain-view.jpg)

Google ซึ่งเป็นบริษัทยักษ์ใหญ่ ตั้งสถาบันการศึกษาของตัวเอง ได้วิจัยสรุปออกมาว่า คนที่จะประสบความสำเร็จ และช่วยองค์กรได้ดีจริงๆนั้น จะต้องมีคุณลักษณะสำคัญ ดังนี้

1. being a good coach; การเป็นโค้ชที่ดี คำนี้ฟังยากนิดหน่อย แต่เป็นคำทันสมัยมาก โค้ชคือผู้นำทาง โดยเฉพาะ Life Coach หรือ โค้ชชีวิต นำผู้อื่นได้โดยการตั้งคำถาม แต่ไม่ใช่บอกตรงๆ
2. communicating and listening well; มีทักษะการสื่อสารกับผู้อื่นได้ดี และ เป็นผู้รับฟังผู้อื่นเป็น
3. possessing insights into others \(including others different values and points of view\); มีส่วนร่วมกับ \(จิตใจ\) ของผู้อื่น \(รวมทั้งคุณค่าหรือสิ่งที่ดี หรือทัศนคติของผู้อื่นที่ไม่ตรงกับเรา\)
4. having empathy toward and being supportive of one’s colleagues; มีความเห็นอกเห็นใจและคอยช่วยเหลือเพื่อน \(หรือ ผู้อื่น\) สังเกตคำว่า empathy ไม่ใช่ sympathy คือ empathy นั้นคือเห็นอกเห็นใจในทุกข์ของผู้อื่น แต่ไม่ถลำจนตัวเราทุกข์ไปด้วย ต่างกับ sympathy ซึ่งจะถลำตัวเองไปทุกข์ด้วย ซึ่งไม่จำเป็นต้องขนาดนั้น \(ข้อนี้ผมเรียนรู้จากท่าน ศ.นพ.วิจารณ์ พานิช จากการฟังบันทึกการบรรยายท่านใน GoToKnow โดยตรง\)
5. being a good critical thinker and problem solver; มีทักษะในการคิดวิเคราะห์ และแก้ปัญหาได้
6. being able to make connections across complex ideas. มีทักษะในการเชื่อมโยงความคิดข้ามไปข้ามมาในเรื่องที่หลากหลาย

จะเห็นว่าในงานวิจัยทั้ง 6 ข้อนี้ ไม่ได้พูดถึงทักษะการคิดสร้างสรรค์ แต่อย่าได้เข้าใจผิด คิดว่า Google ไม่ได้พูดถึงนะครับ เขาพูดอยู่ในข้อ 5 และ 6 นั่นแหละ เพราะการหาทางออกของปัญหา และความสามารถในการเชื่อมโยงสิ่งต่างๆที่หลากหลายนั่นแหละสามารถพิจารณาว่าเป็นพื้นฐานของความคิดสร้างสรรค์เลยทีเดียว

* ขออนุญาตย้ำว่า อากู๋ หรือ กูเกิ้ลนั้น พบว่า เรากำลังจะหมดยุคที่จะเก่งอะไรแต่เพียงอย่างเดียว เช่น หมอ วิศวะ บัญชี ฯลฯ แต่ต้องสนใจอะไรที่หลากหลายด้วย
* ถัดจากนี้ไป เป็นยุคที่ปัญญาประดิษฐ์ \(A.I. Artificial Intelligence\) จะมาแทนมนุษย์มากขึ้นเรื่อยๆ ธนาคารขนาดใหญ่ยังต้องปรับตัว เช่น ธนาคารไทยพาณิชย์ ยังต้องปฏิวัติองค์กรขนานใหญ่ พนักงานอาวุโสที่เก่งแค่การจำขั้นตอนและกระบวนการทำงาน เฉพาะเรื่องเฉพาะทาง จะต้องเริ่มเรียนสิ่งใหม่ เพราะธนาคารจะไม่เหมือนเดิมอีกต่อไป
* คุณลักษณะ 6 ประการข้างบนที่เป็นการพัฒนาด้านใน หรือที่ในบทความเรียกว่า Soft Skill จึงเป็นสิ่งที่หลีกเลี่ยงไม่ได้กับงานทุกระดับ

> Source: [FB : สมเกียรติ โอสถสภา](https://www.facebook.com/somkiat.osotsapa?__tn__=%2CdCH-R-R&eid=ARBwAH3V55lA_yrBmQZWeBDxdi3JrkrQoMeNkMGNAHjzBcIT2-WCzaeq4NvA6xHESCsJSCndfc_CUOaS&hc_ref=ARRlXdl5V0Hn540zHDJMSQoyP5uRKWdJaRoWHSR4qdJOogPmkhXg0uI9E7dH2Z4CDeY&fref=nf&hc_location=group).

