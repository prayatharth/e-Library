# แม่ที่มีอยู่จริง ตอนที่ 4

![enter image description here](https://scontent.fbkk2-5.fna.fbcdn.net/v/t1.0-9/78189255_1008990616116099_3100363013526388736_n.jpg?_nc_cat=110&_nc_ohc=KVYnSNshOBwAQkIcHWzeFfDPrIHSqKSHnm4LLcwvZRR3FblVY2pHdY_BA&_nc_ht=scontent.fbkk2-5.fna&oh=f289efa6d400dca0b9ff4e60a1213b15&oe=5E8BA280)

แล้วก็พบว่ามีหนังสือที่ใช้คำคำนี้ - แม่ที่มีอยู่จริง

งานสำคัญ เงินสำคัญ ไม่มีเงินก็แย่แน่ๆ แย่มากด้วย แต่วันหนึ่งมี 24 ชม รักษาสมดุลของเงินและเวลาให้แก่ลูกดีๆ อีกยี่สิบปีเงินจะเหลือ

“เราไม่อาจคัดค้านได้ว่าช่วงสามปีแรกของลูกเป็นช่วงสำคัญในการสร้างตัวตน”

“หากว่าเป็นไปได้ที่จะหยุดพักงานไว้ก่อน หากว่าเป็นไปได้ที่จะทำงานพาร์ทไทม์ หรือหากว่าเป็นไปได้ที่จะทำงานจากบ้านบ้างหรือทำไปเลยถาวร ฉันเชื่อว่าการแลกเปลี่ยนนี้คุ้มค่า

แน่นอนว่าผู้หญิงมากมาย ทั้งแม่เลี้ยงเดี่ยวหรือผู้หญิงที่สามีไม่อาจทำงานคนเดียวได้ อาจมีทางเลือกที่น้อยกว่าในการตัดสินใจว่าจะทำงานหรือจะเลี้ยงลูกอยู่บ้าน แต่ไม่ว่าจะตัดสินใจอย่างไร หนังสือเล่มนี้จะทำให้คุณพบวิธีเพิ่มเวลาในการอยู่กับลูก และแสดงตัวตน “ให้มีอยู่จริง” มากที่สุดเท่าที่จะทำได้”

คือที่ผมพูดเสมอมาว่าสามปีแรกสำคัญ ตัวตนสร้างเสร็จในสามปี ความเป็นมนุษย์ที่สมบูรณ์เรียบร้อยแล้วในสามปี

คือสามปีที่เราควรอยู่กับเขามากที่สุดแม้ว่าจะอยู่ไม่ได้เพราะต้องไปทำงาน แต่ถ้าเราเห็นความสำคัญเราจะอยู่กับเขาจนได้แม้ว่าไม่ต้องลาออกจากงาน

“ลูกของคุณไม่ได้สนใจว่าจะมีห้องที่ใหญ่โตกว่านี้หรือจะได้ไปพักร้อนที่ฟลอริด้าหรือไม่ สิ่งที่พวกเขาต้องการคือความปลอดภัยและความมั่นคงทางใจเมื่อมีแม่อยู่ด้วย

ฉันหวังว่าหนังสือเล่มนี้จะสร้างแรงบันดาลใจให้คุณถามตัวเองว่าคุณจำเป็นต้องมีเงินมากกว่านี้จริงหรือไม่

และช่วงเวลาสำคัญในชีวิตของลูกๆ ล่ะจะเป็นอย่างไรในเมื่อคุณเอาแต่สนใจหน้าที่การงานและให้ความสำคัญกับวัตถุต่างๆ”

คือที่ผมพูดเสมอมาอีกเช่นกันว่าลูกไม่ต้องการของเล่นแต่ต้องการคุณ คุณแม่และคุณพ่อตัวเป็นๆคือของเล่นที่ดีที่สุดของลูก

พูดแล้วพูดอีกก็เข้าใจยากว่าลูกไม่ต้องการเงินของคุณ เขาต้องการเวลาของคุณ และเงินมากเท่าไรเราก็ซื้อเวลาเพิ่มมิได้

หากรักษาสมดุล 24 ชม ไม่ดี เงินที่ได้วันนี้จะได้จ่ายค่าเสียหาย ค่ายาจิตเวช ค่าทนาย และค่าประกันตัว

จากคำนำและบทที่ 1 ของหนังสือ  
Being There  
Why Prioritizing Motherhood in the First Three Years Matters  
เอริก้า โคมิซาร์ และซิดนี่ย์ ไมเนอร์

[\#parenting](https://www.facebook.com/hashtag/parenting?source=feed_text&epa=HASHTAG&__xts__%5B0%5D=68.ARA9MvoGwf5gIB21XFIo_vcuk4n8zEeK9SvBfQIq3hvbTRSCaOv2syzEi4iV2XJHm6RwQazTj7CO_QFZpaNdZsrAi4PJsbrZfjU_tr1RBgIGtvwu9b5zsJlkzXhC5uErfGfBiCFtZG-iIDCRowebm5D8sTKQvBWbLkmLT9194kg-HDdQxc649wQc1KhHPcYPvQGj8zeK4wSVRlMhyq-cP76u1N00v2afTy5TxHouVxtGuATos_Ng2mN6_mfnGmUk5PFmJHmcGVEyUS-qzaDkWtIAWx60bHNyH9RPuYT6pWFDGLRDIWpQN-GhIEx1yd38t2YOzfsdWJGQ4aACMEVh-9oCPw&__tn__=%2ANK-R)

> Source : [FB : นายแพทย์ประเสริฐ ผลิตผลการพิมพ์](https://www.facebook.com/prasertpp/posts/1008991972782630).

