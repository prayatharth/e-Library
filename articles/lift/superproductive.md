# SuperProductiveShow

รีวิวโชว์ของคุณ แท๊ป รวิศ หาญอุตสาหะ [Mission To The Moon](https://www.facebook.com/marketingeverythingbook/?__tn__=KH-R&eid=ARAmRq2cKpHW6SIgr9vF0Ke4N1Hg0_4SZnfY_h1_qFZBZwHbmUSbsU3rGWkQHi37dfNNjkR7wxE7shi6&fref=mentions&__xts__%5B0%5D=68.ARD0yWEWEwZOkbDJdCK9QXCeIJJ_NiI57OgpfY4Qm_VcV8ggpxrBf5SaJ8mYcpjdb4_0zY5N_6TDUifE4UBCYLSW3pPDtUbTC7Z-JNS_oVFt5lV3RViMY9NhQmJnicRoin_Qucz_Hw4YgSlszfqtXdoEBWVnMylQ4DrV6keh3LON1g7cF-iXlDi9POggKSYJ-kLbc0lcul8HThPXTgMyNo33sXQ16EWumWjUyNk0Fso-lFEMl6ti-Qd0NE21dYb08hzZLwB42v55pdkHbtD9cKgkchEILocBXJKWONIdGzM-68Tu1esSYls69dpbXlLAP7eE-A_zzt8bspeltKzNtbF9Rj3hiHprtGi3zWlbSAnhR0uVU9k28FojOCNTlBl0eJOo_blQVBloCh2bcaLSAWVgkuRv39A3BWxzy3rS49VovSwIEC0fq_nZUWZ7B20ye05qeSFmNlCMlH2Jotq8u2Cw9UnR3hPX4FSlaouaZTvmQ1Nve1NTrApi2PfvToTLIsW9sdbIypwBUodBdWNsz4xnN01DmsUVJZ2YV5X1cIF6Gg6yleRbyH6Cq3vGib8T6hUyQRYxyaRzm5mw9dT2AUBCXeBh_XFfZVWDyAKitpY) **"SuperProductiveShow"** สรุปข้อคิดสั้น ๆ เผื่อว่าจะมีประโยชน์กับคนที่ค้นหาคำตอบของชีวิต

1. ชีวิตของคนเรามี 2 แรง คือ แรงเสียดทาน/แรงฝืด \(Friction\) กับแรงผลักดัน \(Momentum\)
2. เวลาเริ่มอะไรสักอย่าง แรงฝืดจะมากเสมอ เหมือนถ้าคุณเข็นรถตอนแรก คุณต้องออกแรงเยอะๆ นั่นคือสิ่งที่บอกเราว่า การเปลี่ยนแปลงไ่ม่ใช่เรื่องง่าย
3. ถ้าอยากทำอะไร สิ่งที่ต้องถามตัวเอง คือ ทำไมถึงยังไม่เริ่ม เพราะอะไร หรือบางคนเริ่มแล้วแต่ก็ทำไม่ได้
4. เป้าหมาย Newyear Resolution 3 ข้อแรก มักเกี่ยวกับสุขภาพ กินอาหารมีประโยชน์ ออกกำลังกาย ลดน้ำหนัก แต่พอเอาเข้าจริงๆมักจะทำกันไม่ได้
5. เหตุผลที่ทำไม่ได้ เพราะคนเราตั้งระดับ Goal แตกต่างกัน ถ้าเราแบ่งเป้าหมายออกเป็นระดับ จะแยกออกเป็น
   * Dream = เป้าหมายในอุดมคติที่อยากได้
   * Year = เป้าหมายในปี
   * Month = เป้าหมายรายเดือน
   * Highlight of the day = สิ่งที่ดีที่สุดที่ทำได้ประจำวัน
6. สิ่งสำคัญที่สุด คือ หา Highlight of the day แล้วทำมันไปเรื่อยๆ ซึ่งพี่แท๊ปได้ทดลองโดยการออกกำลังกาย 30 วัน โดยมีเป้าหมายเพื่อมี 6 pack และในที่สุดก็ทำได้ เพื่อเป็นตัวอย่างให้ดูว่า ถ้าเราจะทำได้จริงๆ มันเริ่มจากสิ่งสำคัญที่เราทำในแต่ละวัน
7. เมื่อคุณเริ่มต้นทำอะไรสักอย่าง หลักฐานของความพยายามคือสิ่งที่ทำให้คุณไปต่อ บวกกับความเสียดายในความพยายามที่ผ่านมา ดังนั้นถ้าคุณทำมันนานพอ คุณจะเห็นผลลัพธ์ของมัน
8. ความคิดลบ ๆ มีผลกับการเปลี่ยนแปลงตัวเองมากที่สุด
9. Productivity ไม่ใช่การทำงานหนัก แต่มันคือการทำงานให้ได้คุณค่ามากที่สุด
10. สูตรสำคัญ คือ S U P E R
    * S = Start with why ทำไปทำไม?
    * U = Unhook - คนเรา productive ได้ในช่วง flow state \(จดจ่อกับการทำอะไรจนลืมเวลา\) แต่มักโดนขัดจังหวะโดย Social Network พี่แท๊ปทำการทดลองโดยการลบ app social โทรศัพท์ทิ้ง ทั้ง facebook ig chrome twitter เรื่องนี้ทำให้ค้นพบว่า การออกแบบสภาวะแวดล้อมของตัวเองสำคัญกับการทำอะไรให้ productive
    * P = Prioritize = ให้ความสำคัญกับงานที่สำคัญแต่ไม่เร่งด่วน นั่นคือการดูแลในสิ่งที่มีผลกระทบกับตัวเอง สามารถใช้เครื่องมืออย่าง Time boxing มาจัดลำดับความสำคัญได้
    * E = Energize ทำให้ดีที่สุดใน 2-3 ชั่วโมงที่เรา Focus หาเวลา Prime Time ของตัวเองแล้วใช้เวลากับมัน
    * R = Rest พักผ่อนให้ดีที่สุด หลักการใช้ชีวิตให้เหมือนมนุษย์ถ้ำ Eat \(กินอาหารที่ไม่แปรรูป\) Move \(หาเวลาในการขยับตัว เพิ่มความสามารถให้สมอง\) Sleep \(นอนให้หลับสนิท\)
11. เรื่องทุกอย่างมีความยากตอนต้น แต่มันจะดีขึ้นในตอนท้าย ถ้าเราเริ่มต้นลงมือทำมันได้

แขกรับเชิญคนแรก = คุณต้อง - กวีวุฒิ แห่ง 8 บรรทัดครึ่ง มาแสดงตัวอย่างของมนุษย์เงินเดือนที่สามารถ Productive ชีวิตได้ โดยมีหลักสำคัญ 3 ข้อ

* ไม่ชอบงานที่ทำ แต่ไม่รู้จะทำอะไรดี? คนเราจะเจองานที่ชอบได้ ก็เหมือนกับความรัก อธิบายไม่ได้ แต่มีอยู่จริง ถ้าคุณไม่ชอบงานที่ทำ อย่าเพิ่งลาออก แต่ให้ออกตามหารักครั้งแรกไป คุณอาจจะได้เจองานที่คุณรัก
* อยากทำ แต่ไม่มีเวลา? เราไม่มีเวลาให้กับอะไร? และถามตัวเองว่าคุณต้องการแลกเวลาไปกับอะไร?

  เพราะคำว่า ไม่มีเวลา = ไม่ให้ความสำคัญ หรือ คำว่า ไม่มีเวลา = ไม่สามารถ control ตัวเองได้

* รู้แล้ว มีเวลา แต่ไม่รู้จะเริ่มยังไง? เริ่มจากหาคนประเภท weak ties คนรอบตัวที่มีความสัมพันธ์ห่างๆ จากเรา แต่สามารถพาเราไปในที่ๆเราไม่เคยไปได้ อาจจะเป็นเพื่อนห่างๆ รุ่นพี่ หรือ คนรู้จัก หรือแม้แต่นักเขียนที่เราชื่นชอบ

ป.ล. คุณต้องเริ่มต้นจากเขียนจดหมายไปหาพี่แท๊ป จนวันนี้ได้มาพูดในเวทีนี้ \(ตัวอย่างของ weak ties - ตรงนี้สนุกมาก\)

> คนเราต้องมี Active Rest เหมือนนักกีฬาที่พักการซ้อม อาจจะเลือกพักโดยการไปว่ายน้ำ ซึ่งเป็นหลักการเดียวกับการได้ทำสิ่งที่คุณรัก เพื่อเป็นการการหล่อเลี้ยงชีวิตคุณ

แขกรับเชิญคนทีสอง = นิ้วกลม Roundfinger

* คนเราควรมีคาถา "บัางก็ได้" ในวันที่เรารู้สึกว่าตัวเอง productive มากๆ เราควรอนุญาตให้ตัวเองโกงบ้างก็ได้
* การทำอะไรได้มากขึ้นเรื่อยๆ ดีขึ้นเรื่อยๆ บางทีจะมีสัญญานบอกว่า เราทำมากไปแล้ว ซึ่งอาจจะทำให้เราเสียสุขภาพ จิตใจ หรือแม้แต่ความสัมพันธ์ พี่โน้ตอุดมเคยบอกว่า ถ้าเราขับรถเร็วเกินไป จนถึงจุดหนึ่ง รถจะขับเรา ไม่ใช่เราขับรถ
* การ Productive มากๆในทางที่ผิดก็เช่นเดียวกัน มันจะหมุนเราไปโดยที่ไม่รู้ตัว กลายเป็นว่าเราต้องทำให้ได้เพราะมีคนคาดหวังกับเราอยู่
* บางครั้งเราควร ลองหยุด แล้วถามตัวเองว่าอยากทำอะไร?
* ถ้าเราหยุดแล้ว focus กับตัวเองสักครั้ง มันจะทำให้เราเลือกใส่แรงเข้าไปในสิ่งที่เราทำจริงๆ
* ถามตัวเองว่า คุณให้คะแนนความสำเร็จกี่คะแนน ? และจากคะแนนที่ให้ไปคิดว่าเรามีผลกี่ % ในความสำเร็จนั้น บางทีความสำเร็จมันไม่ได้เกิดจากเรา แต่มันเกิดจากสภาพแวดล้อมตั้งแต่เราเกิดมาแล้วต่างหาก เพราะความสำเร็จมันวัดตั้งแต่เกิดมาแล้ว เมื่อเรามีพื้นฐานดี เราก็จะได้ดี คนเราแตกต่างกันตั้งแต่ยีนส์มาตั้งแต่แรก
* สิ่งสำคัญ คือ Stay humble - ถ่อมตัว เพื่อขอบคุณคนอื่นที่ทำให้รเราสำเร็จ และควรใช้ความโชคดีของเราทำให้คนอื่นดีขึ้นด้วย หมั่นถามตัวเองว่า เราถูกบังคับให้ทำงานหนักหรือเปล่า เรามองเห็นทุกคนในสังคมเป็นคู่แข่งจากที่เราพยายามทำงานหนักเกินไปหรือเปล่า ?

1. เรา productive ไปทำไม? ไม่มีใครที่ตอนใกล้ตายบอกว่าเสียดายที่ตัวเองทำงานหนักน้อยเกินไป น่าจะทำงานมากกว่านี้ แต่คนส่วนใหญ่คิดถึงความสัมพันธ์ที่ดี
2. คำว่า Productive อาจจะไม่ใช่แค่การทำงาน แต่สำคัญด้านความสัมพันธ์กับคนรอบตัวต่างหาก
3. สิ่งสำคัญไม่ด่วนของแต่ละคนไม่เหมือนกัน ลองหาของเราดูว่ามันคืออะไร
4. Friction กับ Momentum คือสิ่งที่ทำให้คุณต้องกลับมาถามตัวเองว่า ไม่ว่าชีวิตของคุณอยากทำอะไร คุณควรถามว่าตัวเองทำไมยังไม่ทำเสียที เพราะกิโลเมตรแรกของคุณอาจจะเป็นวันพรุ่งนี้

โดยส่วนตัว สิ่งที่ผมชอบในโชว์นี้ไม่ใช่ทฤษฏีหรือแนวคิด แต่ชอบความเป็นมนุษย์ของโชว์นี้ ภาพของพี่แท๊ปที่บอกว่าตัวเองเหนื่อยกับความพยายามในการ Productive มุกที่แซวหลายๆอย่างเกี่ยวกับการพัฒนาตัวเอง และความสุขในความสัมพันธ์ของครอบครัวหาญอุตสาหะ

ท้ายที่สุด คำตอบที่ผมได้รับจากโชว์นี้ ไม่ใช่คำตอบว่าเราจะ Productive ไปทำไม เราจะมีชีวิตดีขึ้นได้อีกแค่ไหนจากการพัฒนาตัวเอง

แต่มันคือคำตอบว่า เราจะ Productive ตัวเองไปเพื่อใคร และเหตุผลที่ทำให้เรามีความสุขในการ Productive นั้นจริงๆ มันคืออะไร ?

และนั่นคือความหมายของคำว่า Productive ที่ผมได้รับจากโชว์วันนี้ครับ

Reference :

* FB : TaxBugnoms

