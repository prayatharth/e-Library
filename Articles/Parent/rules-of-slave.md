
# สลาฟ (เกมไพ่)

[จากวิกิพีเดีย สารานุกรมเสรี](http://th.wikipedia.org/wiki/%E0%B8%AA%E0%B8%A5%E0%B8%B2%E0%B8%9F_(%E0%B9%80%E0%B8%81%E0%B8%A1%E0%B9%84%E0%B8%9E%E0%B9%88))

![enter image description here](https://encrypted-tbn0.gstatic.com/images?q=tbn:ANd9GcQPKrY5Z6HvrnvP3pPCyW9e5bJCThk28hMy6tkOrI5u1NnhWAJ6uw&s)

**สลาฟ**  (slave ภาษาอังกฤษอ่านว่า สเลฟ คนไทยอ่าน สลาฟ) เป็น[เกมไพ่](http://th.wikipedia.org/wiki/%E0%B9%80%E0%B8%81%E0%B8%A1%E0%B9%84%E0%B8%9E%E0%B9%88 "เกมไพ่")ชนิดหนึ่ง ที่ผู้เล่น 3 คนขึ้นไปพยายามที่จะทิ้งไพ่ให้หมดจากตัวเอง การเล่นไพ่ชนิดนี้นิยมเล่นในทุกวัยเนื่องจากกติกาที่เรียบง่าย และบางครั้งใช้เล่นในระหว่างการเดินทาง กฎและกติกาการเล่นไพ่สลาฟนั้นจะมีกฎแยกย่อยต่างกันนิดหน่อยขึ้นอยู่กับกลุ่มผู้เล่น โดยกฎทั่วไปจะมีคือ ไพ่หมายเลข 3  [ดอกจิก](http://th.wikipedia.org/wiki/%E0%B8%94%E0%B8%AD%E0%B8%81%E0%B8%88%E0%B8%B4%E0%B8%81 "ดอกจิก")  จะเป็นไพ่ที่มีค่าต่ำสุด ขณะที่ 2  [โพดำ](http://th.wikipedia.org/wiki/%E0%B9%82%E0%B8%9E%E0%B8%94%E0%B8%B3 "โพดำ")  จะมีค่าสูงสุด โดยการเล่นจะผลัดการวางไพ่คนละใบตรงกลางวง โดยให้แต้มมีค่าสูงกว่าไพ่ในกอง เมื่อไม่มีใครสามารถลงไพ่ได้สูงกว่าให้เริ่มต้นใหม่โดยผู้ลงคนสุดท้ายจะเป็นคนเริ่มต้น โดยผู้ที่ทิ้งไพ่ได้หมดก่อนจะได้เป็นกษัตริย์หรือคิง และผู้ที่ไม่สามารถทิ้งไพ่ได้หมดคนสุดท้ายจะถูกเรียกเป็นสลาฟ

## ประวัติศาสตร์ ความเป็นมา

การเล่นสลาฟ มีความเป็นมาตั้งแต่ ยุคกลาง ในสมัยศักดินา ซึ่งมีสงครามเกิดขึ้นบ่อยครั้ง ผู้ชนะจะได้เป็นราชา ในขณะที่ ผู้แพ้ต้องกลายเป็นทาส ว่ากันว่าผู้คิดค้นเป็นชาวยิปซี และ ในยุคแรกก็ใช้ ไพ่ทารอท ซึ่งเป็นต้นแบบของ ไพ่ป็อก ในปัจจุบัน ในการเล่น ไพ่แต่ละใบก็คือกองทหาร ส่วนการลงไพ่ก็คือการทำสงครามนั่นเอง

## รายละเอียด

-   อุปกรณ์ ไพ่ หนึ่งสำรับ
-   ผู้เล่น 2-8 คน แนะนำ 3-6 คน
-   เวลาที่ใช้ 10-20 นาที ต่อเกม
-   ความยาก **
-   ความสนุก *****
-   ทักษะที่ใช้ ดวง,การตัดสินใจ,การวางแผน

## ขั้นตอนการเล่นสลาฟ

1.  ในตาแรกทุกคนจะมีสถานะเท่าเทียมกันคือ พีเพิล หรือ ประชาชน
2.  เริ่มเกมโดยแจกไพ่ ให้ผู้เล่นแต่ละคน ทีละใบ วนไปเรื่อยๆจนหมดกอง
3.  ผู้เล่นที่มี สามดอกจิก ซึ่งมีค่าต่ำสุดจะได้วางไพ่เป็นคนแรก การวางไพ่ แบ่งเป็น เดี่ยว คู่ ตอง และ สี่ใบเหมือน โดยต้องเป็นเลขเดียวกันจึงจะลงพร้อมกันได้
4.  ผู้เล่นคนถัดไป เรียงตามทิศที่แจกไพ่ ต้องตัดสินใจว่าจะ สู้ หรือไม่
    1.  การ สู้ คือลงไพ่ที่มีแต้มเหนือกว่าของผู้เล่นคนก่อนหน้า โดยต้องเป็นชนิดเดียวกัน (ยกเว้นเป็นการ ตบ ดูหัวข้อถัดไป)
    2.  เช่นถ้าคนแรกลง คู่ ก็ต้องสู้ด้วย คู่ที่เหนือกว่า
    3.  แต้มที่เหนือกว่า ตัวเลขเรียงจากต่ำไปสูงดังนี้ 3 4 5 6 7 8 9 10 J Q K A 2
    4.  ดอกไพ่เรียงจากต่ำไปสูงดังนี้ ดอกจิก ข้าวหลามตัด โพแดง โพดำ
    5.  การ ตบ การสู้ด้วยไพ่คนละชนิด (ปกติ ต้องเป็นชนิดเดียวกัน )
    6.  ไพ่ชุดตอง สามมารถ สู้ไพ่ชุดเดี่ยวได้ทุกใบ
    7.  ไพ่ชุดสี่ใบเหมือน สามารถ สู้ไพ่ชุดคู่ได้ทุกใบ
5.  ถ้าผู้เล่นตัดสินใจ ไม่สู้ ให้พูดว่า ผ่าน ผู้เล่นคนนั้นจะลงไพ่อีกไม่ได้จนกว่า จะมีการเริ่มลงไพ่ชุดใหม่
6.  เมื่อผู้เล่นทุกคน พูดว่า ผ่านกันหมด ผู้ที่ลงไพ่คนสุดท้าย จะได้เริ่มลงไพ่ชุดใหม่
7.  เมื่อผู้เล่นคนใดก็ตาม ลงไพ่จนหมดมือแล้ว ให้ถือว่าเป็นผู้ชนะคนแรก เรียงตามลำดับไปเรื่อย จนถึง คนสุดท้ายที่ไพ่หมดมือ
    1.  ผู้เล่นคนแรกที่ไพ่หมดมือ จะได้เป็น คิง หรือ ราชา
    2.  ผู้เล่นคนที่สองที่ไพ่หมดมือ จะได้เป็น ควีน หรือ ราชินี
    3.  ผู้เล่นคนรองสุดท้ายที่ไพ่หมดมือ จะได้เป็น รองสลาฟ หรือ เมียทาส
    4.  ผู้เล่นคนสุดท้ายที่ไพ่หมดมือ จะได้เป็น สลาฟ หรือ ทาส
    5.  ผู้เล่นคนอื่นๆ จะได้เป็น พีเพิล ต่อไป
8.  ในตาถัดไป ให้ สลาฟเป็นคน ทำไพ่ และ แจกไพ่ (ใช้แรงงานทาส)
9.  ก่อนเริ่มเล่น สลาฟต้องให้ไพ่ที่มีแต้มสูงสุด สองใบ ให้ คิง แลก กับไพ่ใบใดก็ได้ของคิงตามแต่คิงจะกรุณา สองใบ และ รองสลาฟฟต้องให้ไพ่ที่มีแต้มสูงสุด หนึ่งใบ ให้ ควีน แลก กับไพ่ใบใดก็ได้ของควีนตามแต่ควีนจะกรุณา หนึ่งใบ
10.  ถัดจากตาแรก(ซึ่งไม่มีสลาฟ) สลาฟจะได้เริ่มเล่นก่อนเสมอ
11.  เมื่อใดก็ตาม ที่คิงไม่สามารถ ดำรงตำแหน่งเอาไว้ได้ คิงจะต้องตกไปเป็นสลาฟในตาต่อไปทันที ตำแหน่งอื่นๆจะได้เลื่อนขึ้นตามลำดับในรอบนั้นๆ
12.  คนที่มาขอเล่นระหว่างที่กำลังเล่นอยู่ จะต้องเป็นสลาฟ เว้นแต่ว่า คิงถูกล้มในตานั้น ผู้เล่นใหม่จะได้เป็น รองสลาฟ

## กฎพิเศษ

1.  ในบางที่ ถ้าควีนรักษาตำแหน่งไม่ได้ก็ต้องตกไปเป็นรองสลาฟด้วย
2.  พีเพิล หรือประชาชน สามารถ ทำการค้าขายกันเองได้ โดยในช่วงที่ คิงกับสลาฟ และ ควีนกับรองสลาฟ แลกไพ่กัน พีเพิลสามารถแลกไพ่กันเองได้หนึ่งใบ โดยห้ามบอกกันว่าไพ่นั้นคืออะไร(ให้คว่ำไพ่ไว้ข้างหน้ารอให้มีพีเพิลด้วยกันมาแลก สามารถโฆษณาได้แต่ไม่จำเป็นต้องพูดความจริง)
3.  ที่ฮ่องกง และ มาเก๊า มี กฎ พิเศษ ดังนี้
    1.  เพิ่มไพ่ชุดเรียง ต้องมีดอกเดียวกันและเลขเรียงกันตั้งแต่สามใบขึ้นไป แต่ สามไม่สามารถต่อกับสองได้
    2.  เรียงที่มีจำนวนไพ่เป็นเลขคู่(เรียงสี่ใบ เรียงหกใบ)ตบชุดคู่และสี่ใบเหมือนได้
    3.  เรียงที่มีจำนวนไพ่เป็นเลขคี่(เรียงสามใบ เรียงห้าใบ)ตบชุดเดี่ยวและตองได้
    4.  เรียงที่มีจำนวนไพ่เท่ากันให้ดูที่แต้มของไพ่ที่มีค่ามากที่สุดในแต่ละชุด
    5.  เรียงที่มีจำนวนไพ่มากกว่า ตบ เรียงที่มีจำนวนไพ่น้อยกว่า ได้
    6.  เมื่อใดก็ตามที่มีการตบด้วยเรียง ค่าของไพ่จะกลับตารปัตร ทั้งหมด คือ 3 ดอกจิกสูงสุดและ 2 โพดำต่ำสุด แต่ลำดับการตบยังคงเดิม

## ชื่อเรียกอื่น

สลาฟ ในต่างประเทศมีชื่อเรียกที่หลากหลาย โดยรู้จักกันในชื่อของ เพรซิเดนต์ (President) แอสส์โฮล () หรือ อาร์สโฮล (Arsehole)

> [Source : ](https://www.dek-d.com/board/view/945658/).
<!--stackedit_data:
eyJoaXN0b3J5IjpbLTE3MzI4MzI4NDNdfQ==
-->