


# 30 Seconds of CSS: แจกฟรี CSS ที่ต้องใช้บ่อย โค้ดสั้น เข้าใจได้ง่าย ๆ ใน 30 วิ

![free code css](https://www.designil.com/wp-content/uploads/2018/02/free-code-css.jpg)


วันนี้ใน Github มีคนปล่อยของดี เป็นชุดโค้ด CSS ที่เราต้องใช้บ่อย ๆ เหมาะมากกับ Frontend Developer / Designer หรือคนทำเว็บทุกคนควรมีเก็บไว้เป็นอย่างยิ่ง แอดเลยรีบนำมาแชร์ให้เพื่อน ๆ ครับ

## โปรเจค 30 Seconds of CSS คืออะไร

[](https://atomiks.github.io/30-seconds-of-css/)

โปรเจคนี้ได้รวบรวมชุดโค้ด CSS ที่ต้องใช้บ่อย ๆ ในการทำเว็บ เช่น การ Clearfix, การจัดกลางทั้งแนวนอนแนวตั้ง, การทำตัวหนังสือแบบไล่สี (Gradient) เป็นต้น โดยคุณ  [atomiks](https://github.com/atomiks/)  โดยทั้งหมดเป็นโค้ดสั้น ๆ ที่เข้าใจได้ง่ายใน 30 วินาที หรือไม่ต้องนั่งทำความเข้าใจ แค่ก็อปโค้ดไปใช้เลยก็ได้เช่นกันครับ

ข้อดีของเว็บ  [30 Seconds of CSS](https://atomiks.github.io/30-seconds-of-css/)  ที่แอดชอบ และแตกต่างจากเว็บแจกโค้ดทั่วไป คือ:

อย่างแรก โค้ดเว็บนี้มีการเขียนอธิบายให้เราด้วย ว่าคำสั่งอะไรใช้ทำอะไร ไม่ใช่แค่ให้เราก็อปแปะแล้วจบ แก้ไขไม่เป็น

![](https://i2.wp.com/www.designil.com/wp-content/uploads/2018/02/30sec-css-1.png?resize=531%2C163&ssl=1)

อธิบายโค้ดบรรทัดสำคัญ ๆ

อย่างที่สอง มีการบอก Browser Support ว่าอันไหนใช้ได้กี่ % บ้าง อันนี้จำเป็นมากเวลาเราเอาโค้ดจากที่อื่นมาใช้ เพราะหากมีปัญหาจะได้รู้ทันทีว่ามาจากส่วนไหน

![](https://i1.wp.com/www.designil.com/wp-content/uploads/2018/02/30sec-css-browser-support.jpg?resize=714%2C234&ssl=1)

บอกหมดเลยใช้ได้กี่ % แถมมีลิงค์ไป CANIUSE

ส่วนที่แอดหยิบมาเขียนเป็นบทความ เพราะอยากจะเพิ่มคำอธิบายให้เพื่อน ๆ ว่าเค้ามีโค้ดสำหรับทำอะไรบ้าง จะได้หยิบมาใช้กันถูก เพราะบางครั้งอ่านหัวข้อภาษาอังกฤษแล้วอาจจะเข้าใจยากว่ามันคืออะไร

## โค้ดที่มีในโปรเจค 30 Seconds of CSS ขณะนี้

ถ้ามีมาเพิ่มแอดจะมาอัพเดทในลิสต์นี้ให้นะครับ โดยถ้าแอดตกอันไหนไป หรืออันไหนไม่เคลียร์ ทักไว้ในคอมเม้นท์ หรือทักมาใน Inbox เพจที่  [Designil Facebook](http://facebook.com/webdesignil)  ได้เลย

![](https://i0.wp.com/www.designil.com/wp-content/uploads/2018/02/js-button-follow-gradient.png?resize=272%2C113&ssl=1)

อันนี้ข้อ 8. MOUSE CURSOR GRADIENT TRACKING แอดชอบมากกกก

![](https://i2.wp.com/www.designil.com/wp-content/uploads/2018/02/css-shadow-effect.png?resize=332%2C293&ssl=1)

โค้ดข้อ 9. OVERFLOW SCROLL GRADIENT เพิ่มเงาขาว ๆ ตอนคอนเท้นท์ยังไม่สุด อันนี้ก็ดีงาม

1.  **Clearfix**  – โค้ด Clearfix แบบง่าย ๆ ไม่ต้องสร้าง <div> ใหม่ สำหรับตัดบรรทัดเวลาเขียน Layout ด้วย CSS float
2.  **Custom text selection**  – โค้ด CSS สำหรับเปลี่ยนสีพื้นหลัง เวลาเรา highlight ตัวหนังสือบนเว็บ
3.  **Easing variables**  – โค้ด CSS สำหรับทำให้การเขียน CSS Animation มีการหน่วงเวลาแบบเท่ ๆ มากขึ้น ซึ่งจะเนียนกว่าเวลาใช้ ease, ease-in, ease-out ปกติ
4.  **Etched text**  – CSS สำหรับทำให้ตัวหนังสือดูเหมือนสลักไว้บนพื้นหลัง (บางคนเรียก Engraved)
5.  **Gradient text**  – อันนี้แอดชอบ เป็นโค้ด CSS ไว้ทำตัวหนังสือแบบไล่สี
6.  **Hairline border**  – โค้ด CSS สำหรับทำให้กรอบหนา 1px คม ๆ สวย ๆ (ถ้าใช้ “border: 1px” มันจะไม่หนา 1px เวลาเจอหน้าจอ Retina)
7.  **Horizontal and vertical centering**  – โค้ด CSS สำหรับจัดกลางสิ่งที่ต้องการ ทั้งแนวตั้งและแนวนอนพร้อมกัน (ถ้าอยากจัดกลางแกนเดียว เอาโค้ดไปปรับได้)
8.  **Mouse cursor gradient tracking**  – อันนี้เท่มาก เป็นการทำปุ่มด้วย CSS + JavaScript ให้ไล่สีโดยเปลี่ยนตามตำแหน่งเม้าส์ของเรา
9.  **Overflow scroll gradient**  – CSS สำหรับใส่เอฟเฟ็กต์เงาขาว ๆ ไว้ใช้เวลาคอนเท้นท์ยังเลื่อนไม่สุด เว็บสมัยใหม่ใช้บ่อย
10.  **Popup menu**  – เมนูแบบชี้แล้วจะปรากฏขึ้นมา อันนี้ใช้ CSS ล้วน ไม่ต้องมี JavaScript เลยด้วย
11.  **Pretty text underline**  – ขีดเส้นใต้แบบไม่ให้เส้นขีดคร่อมตัวหนังสือ (ถ้าในภาษาไทย ก็เช่น สระอู สระอุ อะไรแบบนี้ครับ)
12.  **Shape Separator**  – สร้างเส้นแบ่งเนื้อหาในเว็บสวย ๆ ด้วย SVG โดยใช้แค่โค้ด CSS ไม่ต้องมีไฟล์รูป
13.  **System font stack**  – โค้ดสำหรับดึงฟ้อนต์ที่มีอยู่แล้วในทุกเครื่อง เพื่อให้เว็บโหลดเร็วและฟ้อนต์คม
14.  **Triangle**  – วิธีวาดสามเหลี่ยมด้วย CSS (สำหรับคนที่ไม่ชอบใช้ CSS แอดแนะนำให้ใช้ตัวหนังสือ [ASCII](https://en.wikipedia.org/wiki/Geometric_Shapes)  เลย ง่ายมากกก)
15.  **Truncate text**  – วิธีตัดคำอัตโนมัติถ้าเกิน 1 บรรทัดด้วย CSS ใช้ได้ทุกบราวเซอร์ (แต่ถ้าอยากได้มากกว่า 1 บรรทัด ใช้ได้แค่ใน Chrome ด้วย  [line-clamp](https://caniuse.com/#feat=css-line-clamp))

โค้ดข้อ 1. Clearfix นี่เมื่อก่อนแอดใช้บ่อยมาก เพราะมันสะอาดกว่าการสร้าง <div> อีกอันไว้ต่อท้ายมา Clearfix แต่พอยุคนี้มาถึง Flexbox ก็เริ่มใช้น้อยลงแล้วครับ (มาใช้ข้อ 7. แทน)

ข้อ 8. กับ 9. แอดคิดว่าเป็นเอฟเฟ็กต์บนเว็บที่มีประโยชน์มาก ตัว Gradient ตามปุ่มอาจจะดูแฟนซีไปนิด แต่เงาขาว ๆ เพื่อบอกให้ User เลื่อนอ่านต่อนี่มีประโยชน์มาก ๆ ครับ

ถ้าเห็นว่าบทความนี้เป็นประโยชน์ อย่าลืมเอาไปแชร์ต่อให้เพื่อน ๆ ครับ แอดว่าถ้าเป็นคนเขียน HTML/CSS/JavaScript ในเว็บ ยังไงก็ได้หยิบโค้ดในนี้มาใช้แน่นอน

> [Source : ](https://www.designil.com/css-code-snippet-30-sec.html).
<!--stackedit_data:
eyJoaXN0b3J5IjpbNDEzMjYzNjI0XX0=
-->