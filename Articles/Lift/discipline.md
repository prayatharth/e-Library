
"ถ้าขาดวินัย...จะทำอะไรก็ยากสำเร็จ"
===
![enter image description here](https://www.firstdallas.org/images/r/resolved-to-practice-discipline-blog/c1280x720g0-300-4336-2740/resolved-to-practice-discipline-blog.jpg)

เคยได้ยินประโยคนี้ไหมครับ?!?

> " Discipline is the 'bridge' between your goals and success"

**"วินัย" เปรียบเสมือนสะพานเชื่อมต่อระหว่าง "เป้าหมาย" กับ "ความสำเร็จ"**

ผมเคยกล่าวไว้ในบทความก่อนหน้านี้ว่า  เป้าหมายที่ไม่ได้กำหนด timeline หรือ ระยะเวลาที่ต้องทำให้เสร็จ ไม่อาจเรียกว่าเป้าหมาย แต่มันคือ "ฝันกลางวัน" สิ่งนั้นไม่มีวันสำเร็จ เพราะฝันนั้นมันฝันกันได้ทุกคน...แต่เอาจริงๆ...จะมีสักกี่คนที่ลุกขึ้นไป "ทำจริง" และ "เสร็จตามที่วางแผนไว้" 

มีไม่มากครับ...เพราะ"นักทำ" มีน้อย "นักฝัน"มีเยอะ แต่ถึงจะมีฝัน กำหนดเป้าหมายชัดเจน มี timeline ที่เป็นไปได้...ก็ยังอาจไปได้ไม่ถึงปลายทางอยู่ดี...ถ้า...คุณยังขาดสิ่งนี้

**"วินัย"** หรือ **"Discipline"

วินัยคือสิ่งสำคัญที่กำหนดความสำเร็จได้เกือบ 100%... ถ้าเราเป็นคนที่มีทัศนคติดีมีเป้าหมายชีวิตชัดเจน ถ้าผนวกเข้ากับการฝึกฝนตนเองให้"มีวินัย"ในการฝึกซ้อม พัฒนาตัวเองในทักษะใหม่ๆอยู่เสมอ หาข้อผิดพลาดของตัวเองแบบไม่มีอคติ เรียนรู้และแก้ไขให้ดีขึ้นในทุกๆวัน...ทำติดต่อกันไปจากวันเป็นเดือน จากเดือนเป็นปี

ในที่สุดเราจะเจอกับตัวเราที่เป็น"คนใหม่" เราอาจเดินไปไกลมากจนเราเองก็คิดไม่ถึงว่าจะมาได้ขนาดนี้...มาไกลจนเพื่อนๆที่เริ่มเดินพร้อมเรา...มาบัดนี้ก็เดินไม่ทันเราเสียแล้ว

นั่นเพราะแม้มีทุกอย่างที่เท่ากัน...แต่ "วินัย" คือสิ่งที่สามารถสร้างความแตกต่างได้นั่นเองครับ

ดังนั้นอย่ามัวหลงตัวเองว่าเก่งกาจ ทักษะสูง ไม่ต้องฝึก ไม่ต้องซ้อมก็ได้ ข้ามันแน่ข้ามันอัจฉริยะ...ใครคิดแบบนี้...รับรองมีหายนะในปั้นปลายแน่นอน

"Talent without discipline is just wasted opportunities "

คนเก่ง แม้ขาด "วินัย" ก็ทำให้โอกาสที่มีมากมายถูกใช้อย่างไร้ค่า...น่าเสียดายแทนครับ

Goals + Discipline* = Success

Good Luck Everyone

> Source :  [FB : 90 Minutes ชีวิตไม่ต้องมีต่อเวลา](https://www.facebook.com/252843751771338/posts/825688334486874?sfns=mo).
<!--stackedit_data:
eyJoaXN0b3J5IjpbMTM2NjY5NDQwOV19
-->