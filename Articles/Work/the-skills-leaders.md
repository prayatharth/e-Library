ทักษะสำคัญสำหรับหัวหน้าทุกระดับ
===
> โดย รวิศ หาญอุตสาหะ : 16/11/2019 Source : [missiontothemoon.co](https://missiontothemoon.co/the-skills-leaders/).

![enter image description here](https://s3-ap-southeast-1.amazonaws.com/mission-to-the-moon/wp-content/uploads/2019/11/16163719/Man-with-lamp-walking-featured.jpg)
*รูปภาพจาก Number 24 x Shutterstock.com*

เมื่อปี 2014 Jack Zenger และ Joseph Folkman Founder ของ zengerfolkman บริษัทที่คำปรึกษาระดับโลกเกี่ยวกับเรื่องของ leadership หรือ ความเป็นผู้นำ ได้ทำ Research ที่น่าสนใจมากเกี่ยวกับเรื่องของความเป็นผู้นำ และได้ตีพิมพ์ลงใน Harvard Business Review ใน Article ที่ชื่อว่า  [The Skills Leaders Need at Every Level](https://hbr.org/2014/07/the-skills-leaders-need-at-every-level)

โดย Zenger และ Folkman ต้องการหารูปแบบของการพัฒนาทักษะต่างๆ ของความเป็นผู้นำ พวกเขาต้องการรู้ว่าจริงๆ แล้ว ในการพัฒนาผู้นำที่มีศักยภาพเราจำเป็นที่จะต้องมุ่งเน้นไปที่ทักษะที่แตกต่างกันหรือไม่

เช่น ผู้จัดการระดับล่างควรมุ่งเน้นไปที่เรื่องของการผลักดันผลลัพธ์ ขณะที่ผู้บริหารระดับสูงควรโฟกัสไปที่การพัฒนาเชิงกลยุทธ์ นั้นเป็นเรื่องที่ถูกต้องแล้วใช่หรือไม่

ฟังดูแล้วเรื่องนี้ก็ดูเหมือนจะเป็นสิ่งที่สมเหตุสมผลดีใช่ไหมครับ?

แต่เมื่อพวกเขาได้เริ่มพูดคุยและเก็บข้อมูลจากผู้บริหารหลายคน หลากหลายระดับ เขาก็พบว่า ผู้บริหารระดับสูงที่ยอดเยี่ยมหลายคนก็มุ่งเน้นไปที่การส่งมอบผลลัทธ์ และผู้จัดการระดับล่างหลายคนก็มีความเจนจัดเกี่ยวกับเรื่องของวิสัยทัศน์และกลยุทธ์

**สิ่งนี้ทำให้พวกเขาสงสัยว่าจริงๆ แล้วนั้น :**  ทักษะบางอย่างมีความสำคัญน้อยกว่า สำหรับผู้นำในบางระดับขององค์กรหรือไม่ หรือว่าจริงๆ แล้วมันมีชุดทักษะพื้นฐานสำหรับผู้นำทุกระดับ

เพื่อที่จะหาคำตอบของเรื่องนี้พวกเขาจึงรวบรวมข้อมูลกว่า 332,860 ชุด ที่ได้จากการถาม พูดคุย กับ หัวหน้า, เพื่อนร่วมงาน และ ผู้ใต้บังคับบัญชา

ว่าจริงๆ แล้วทักษะใดที่มีผลกระทบมากที่สุดต่อความสำเร็จของผู้นำ (ตอบในมุมของตำแหน่งที่ผู้ตอบดำรงอยู่ ณ ตอนนี้)

หลังจากที่ทำการสำรวจและรวบรวมข้อมูลต่างๆ เสร็จเรียบร้อย เขาก็พบว่า คำตอบนั้นมีความสอดคล้องกันมากแม้ผู้ตอบจะอยู่ในตำแหน่งที่แตกต่างกันก็ตาม

และนี้คือ 10 ทักษะที่ หัวหน้างาน และ ผู้บริหาร หลายระดับเห็นตรงกันว่ามีความสำคัญ

-   **อันดับ 1:**  38% Inspires and motivates others : สร้างแรงบันดาลใจ และ กระตุ้นคนอื่นๆ
-   **อันดับ 2:**  37% Displays high integrity and honesty : แสดงให้เห็นถึงความซื่อสัตย์และมั่นคง
-   **อันดับ 3:**  37% Solves problems and analysis issues : แก้ปัญหาและวิเคราะห์ปัญหา
-   **อันดับ 4:**  36% Drives for results : ขับเคลื่อนหรือผลักดันให้เกิดผลลัทธ์
-   **อันดับ 5:**  35% Communication powerfully and prolifically : มีทักษะการสื่อสารที่ยอดเยี่ยม
-   **อันดับ 6:**  33% Collaborates and promotes teamwork : สร้างความร่วมมือ และส่งเสริมการทำงานเป็นที่ทีม
-   **อันดับ 7:**  30% Builds ralationships : สร้างความสัมพันธ์ และสร้าง connection
-   **อันดับ 8:**  27% Display technical or professional expertise : แสดงให้เห็นถึงความเชี่ยวชาญระดับมืออาชีพ
-   **อันดับ 9:**  24% Display a strategic perspective : สามารถแสดงมุมมองเชิงกลยุทธ์
-   **อันดับ 10:**  21% Develops others : มีความสามารถในการพัฒนาคนในทีม/องค์กร

จากข้อมูลของผลสำรวจนี้ก็พอจะทำให้เราได้เห็นแล้วล่ะครับว่า ไม่ว่าคุณจะเป็นหัวหน้าหรือผู้บริหารระดับใดในองค์กร มันจะมี Skill ชุดหนึ่งที่เรียกได้ว่ามีความสำคัญมาก และแทบไม่เปลี่ยนแปลงเลย ตลอดการทำงานในตำแหน่งของหัวหน้าหรือผู้บริหารขององค์กรในทุกระดับ

ดังนั้นอย่ารอจนกว่าคุณจะเป็นผู้จัดการระดับสูง แล้วค่อยเริ่มพัฒนาทักษะของมุมมองเชิงกลยุทธ์  **แต่จงเริ่มฝึกเรื่องนี้ตั้งแต่เริ่มต้นเป็นหัวหน้า หรือตั้งแต่เริ่มทำงานได้ก็ยิ่งดี**

เพราะหากคุณรอจนคุณจะเป็นผู้จัดการระดับสูง แล้วค่อยเริ่มพัฒนามุมมองเชิงกลยุทธ์มันอาจจะสายเกินไป เพราะจากข้อมูลที่ได้จากงานวิจัยชิ้นนี้เขาระบุเลยนะครับว่า

การขาดมุมมองเชิงกลยุทธ์ ถือว่าเป็นหนึ่งในข้อบกพร่องร้ายแรง ถึงแม้ว่างานปัจจุบันของคุณจะยังไม่จำเป็นต้องใช้ทักษะเรื่องนี้ก็ตาม แต่หัวหน้าหรือผู้จัดการ(ส่วนใหญ่) ต้องการเห็นคุณแสดงทักษะนั้นก่อนที่พวกเขาจะโปรโมตคุณเสียอีก

ดังนั้นจึงเป็นเรื่องจำเป็นที่จะต้องถามตัวเอง(และตอบให้ได้ด้วย) ว่าความสามารถใดที่สำคัญที่สุดสำหรับเราตอนนี้ และในขณะเดียวกันก็ต้องถามและตอบตัวเองให้ได้อีกเช่นกัน

ว่าทักษะใดที่จำเป็น และสำคัญสำหรับอนาคตหรือตำแหน่งงานในระดับต่อไปของเรา

<!--stackedit_data:
eyJoaXN0b3J5IjpbLTE2MzM5NjI0NDFdfQ==
-->