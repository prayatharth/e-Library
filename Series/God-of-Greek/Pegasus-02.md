เปิดตำนาน “เพกาซัส” อาชามีปีกสายซัพพอร์ต ที่ได้ช่วยเหล่าฮีโร่มาแล้วนักต่อนัก
===

หากเราพูดถึงสัตว์ที่เป็นพาหนะที่มักโผล่มาในภาพยนต์หรืออนิเมชั่นที่เกี่ยวกับเทพนิยายกรีก แน่นอนว่าชื่อของเจ้าม้ามีปีก “**Pegasus**” ต้องโผล่ออกมาเป็นแน่แท้

Pegasus เป็นสัตว์วิเศษที่สามารถเจอได้ในตำนานเทพกรีก เจ้าสัตว์ตัวนี้มีรูปร่างเหมือนม้า กายสีขาวแต่มีปีก  ซึ่งพ่อของมันอาจจะเป็นเทพแห่งทะเลอย่าง  **Poseidon** ในขณะที่แม่คือ  [**Medusa**](https://www.catdumb.com/the-legend-of-medusa/) Pegasus นั้นเป็นที่รู้จักจากการที่ได้ให้ความช่วยเหลือ  **Perseus**  และ  **Bellerophon** ในการทำภารกิจ

![](https://i3.wp.com/www.catdumb.com/wp-content/uploads/2018/02/Pegasus1.jpg)

Pegasus เกิดมาในช่วงที่ Perseus สะบั้นคอของ Medusa ขาด และทันใดนั้นเจ้าม้ามีปีกตัวนี้ก็บินออกจากคอที่ขาดนั้น ภายในหลังนี้ Pegasus ได้เป็นเป็นพาหนะของ Bellerophon และยังพบเจอได้จากการช่วยฮีโร่ในการขจัดสัตว์ร้ายเช่น  **Chimera** และเรื่องราวการบินไปที่  **Olympus**

ในนิยายของ  **Hesiod** เขียนไว้ว่า Medusa ได้มีเพศสัมพันธ์กับ Poseidon ท่ามกลางทุ่งดอกไม้ จนก่อกำเนิดเป็น Pegasus กับ  **Chrysaor**

![](https://i3.wp.com/www.catdumb.com/wp-content/uploads/2018/02/Pegasus-emerges.jpg)

Hesiod ยังกล่าวถึงหลังจากที่ Pegasus ได้เกิดออกมาเจ้าม้าก็ได้บินไปที่ Olympus ซึ่งเป็นที่อยู่พระราชวังของ **Zeus** และ Pegasus ก็ได้รับหน้าที่กลายเป็นพาหนะของเทพเจ้าสายฟ้า

แต่ในตำนานอีกแบบบอกว่า Pegasus ได้ใช้เวลาอยู่บนโลกก่อนที่จะบินไปที่ Olympus และระหว่างนั้น Pegasus ก็ได้ให้ความช่วยเหลือสองฮีโร่อย่าง Perseus และ Bellerophon

หลังจากการตายของ Medusa Perseus ก็ได้กลับบ้านของเขา และระหว่างทางก็ได้ยินเรื่องของหญิงงามที่ถูกตรึงโซ่ไว้กับก้อนหิน นั่นคือ  **Andromeda** ลูกสาวของกษัตริย์และราชินีแห่ง  **Ethiopia** และเนื่องจากราชินีได้ไปคุยโวว่าลูกสาวตัวเองนั้นสวยกว่า  **Nereids**  ผู้ติดตามของ Poseidon

![](https://i3.wp.com/www.catdumb.com/wp-content/uploads/2018/02/Perseus-saving-Andromeda.jpg)

Poseidon โกรธมากๆ จึงได้ลงโทษประชาชนของ Ethiopia โดยการทำให้น้ำท่วม ซึ่งนั่นเป็นเพียงขั้นแรกเท่านั้น ต่อมาก็ได้ส่งสัตว์ทะเลยักษ์  **Cetus** คุกคามพวกเขา ซึ่งทางเดียวที่จะทำให้ Poseidon หายโกรธคือการสังเวย Andromeda นี่จึงเป็นเหตุผลให้เธอถูกตรึงไว้กับหิน

และเมื่อ Perseus รู้เข้าก็ได้เสนอตัวเข้าช่วยเจ้าหญิง และจะช่วยจัดการกับสัตว์ประหลาด Cetus แต่มีเงื่อนไขคือเขาต้องได้แต่งงานกับ Andromeda ซึ่งกษัตริย์แห่ง Ethiopia ก็ตกลง และเมื่อ Cetus จะมาจัดการกับเจ้าหญิง มันก็ต้องถูกสาปให้กลายเป็นหิน จากผลของการจ้องมองหัวของ Medusa ที่ Perseus มีอยู่

ต่อมาจะเป็นเรื่องของ Pegasus และ Bellerophon ซึ่งว่าตามตำนานหนึ่ง Bellorophon ได้มาที่เมืองแห่ง **Tiryns** ซึ่งเป็นที่ที่  **Proetus**  เป็นราชาอยู่ แต่ราชินี  **Stheneboea** ได้เกิดตกหลุมรักกับ Bellerophon เข้าให้

ถึง Bellerophon จะปฏิเสธความรักที่ได้จาก Stheneboea นั่นทำให้เธออับอายมาก เธอจึงไปโกหกสามีตัวเองว่า Bellerophon ได้ทำการให้ท่าแก่เธอ จึงต้องการให้ประหารชีวิตเขาเสีย นั่นทำให้ Proetus โกรธเกรี้ยวมาก และส่ง Bellerophon ไปให้พ่อบุญธรรม  **Iobates**  จัดการ

![](https://i3.wp.com/www.catdumb.com/wp-content/uploads/2018/02/Chimera-e-Bellerofonte.jpg)

Iobates กษัตริย์แห่ง Lycia ได้อ่านจดหมายที่ลูกเขาร้องขอให้ทำการประหาร Bellerophon ซะ แต่แทนที่จะประหาร เขากลับตัดสินใจให้ภารกิจกับ Bellerophon โดยให้เขาไปจัดการ Chimera โดยที่ไม่คิดว่าเขาจะสามารถรอดกลับมาได้

ระหว่างทำการเตรียมตัว Bellerophon ได้ไปขอคำปรึกษาจากนักทำนายชื่อ  **Polyeidos** ได้เขาได้รับคำแนะนำให้ไปเสาะหา Pegasus มาช่วย แต่บางตำนานก็บอกว่า Polyeidos รู้ที่อยู่ของ Pegasus และช่วยให้ Bellerophon ฝึก Pegasus ให้เชื่องได้

แต่อีกบางนำนานก็กล่าวว่า Poseidon ซึ่งเป็นพ่อลับๆ ของ Bellerophon ได้นำ Pegasus มาให้เขาเอง แต่ตำนานที่เป็นที่นิยมมากที่สุดคือ  **Athena** นำ Pegasus มาให้กับ Bellerophon เอง และจากการช่วยเหลือของ Pegasus ทำให้ Bellerophon ก็สามารถกำจัด Chimera ลงได้

![](https://i3.wp.com/www.catdumb.com/wp-content/uploads/2018/02/28f66de2112b25eaa1eec43de566f4a1.jpeg)

ต่อมาความทระนงตัวของ Bellerophon ก็เพิ่มมากขึ้น และเขาปรารถนาที่จะได้อยู่ในระดับสูงของ Olympus และ Zeus ได้ตระหนักถึงความมักใหญ่ใฝ่สูงของฮีโร่คนนี้ เขาได้ส่งตัวต่อไปต่อย Pegasus ทำให้ Bellerophon สูญเสียความสมดุลและร่วงหล่นไปยังโลก

ส่วนเจ้าม้า Pegasus ก็ยังได้อยู่บน Olympus และรับใช้ Zeus เทพเจ้าสายฟ้าต่อไปนานเท่านาน…

ที่มา  [Ancient-Origins](http://www.ancient-origins.net/myths-legends/pegasus-majestic-white-horse-olympus-006182)

> Written with [StackEdit](https://www.catdumb.com/legend-of-pegasus/).
<!--stackedit_data:
eyJoaXN0b3J5IjpbLTYxNzMzNzYwMl19
-->