
1 วัน มีมากกว่า 24 ชั่วโมง เพราะดวงจันทร์ กำลังถอยห่างออกจากโลก !
===
![enter image description here](https://lifestyle.campus-star.com/app/uploads/2018/06/moon1.jpg)

มีคนจำนวนไม่น้อยที่มักจะบ่นว่าไม่มีเวลา เวลาไม่พอ 24 ชั่วโมงมันน้อยเกินไปที่จะสะสางงานให้เสร็จได้ และเหมือนว่าดวงจันทร์จะได้ยินเสียงบ่นของพวกเรา เพราะมันกำลังถอยห่างจากโลกของเราไปเรื่อย ๆ

## 1 วัน มีมากกว่า 24 ชั่วโมง เพราะดวงจันทร์

จากการวิจัยล่าสุดพบว่า เวลา 1 วันบนโลกยาวนานขึ้น และสันนิษฐานว่าเป็นเพราะ ดวงจันทร์ที่ถอยห่างออกจากโลกของเราออกไปไกลมากขึ้นกว่าเดิม

### ดวงจันทร์ถอยห่างจากโลก ปีละ 3.82 เซ็นติเมตร

นักวิจัยจากมหาวิทยาลัยวิสคอนซิน แมดิสัน (Wisconsin-Madison) สหรัฐอเมริกา กล่าวว่า เมื่อ 1.4 ล้านปีที่แล้ว เมื่อครั้งที่ดวงจันทร์อยู่ใกล้โลกมากกว่านี้ เวลา 1 วัน บนโลกของเรามีเพียง 18 ชั่วโมง 41 นาทีเท่านั้น

ในแต่ละปี ดวงจันทร์จะถอยห่างออกไปจากโลกราว ๆ 1.5 นิ้ว ซึ่งความเปลี่ยนแปลงนี้ เป็นตัวการที่ทำให้โลกหมุนช้าลงและมีช่วงเวลา 1 วันยาวนานขึ้นโดยเฉลี่ย 1/75,000 วินาทีต่อปี

“เหมือนการหมุนตัวของนักสเก็ตน้ำแข็ง ที่จะหมุนช้าลงในเวลาที่อ้าแขนออกไป” ศ.สตีเฟน เมเยอร์ส จากมหาวิทยาลัยวิสคอนซิน แมดิสันกล่าว

![1 วันบนโลกยาวนานขึ้น เพราะดวงจันทร์](https://lifestyle.campus-star.com/app/uploads/2018/06/cover-moon-far-away.jpg "1 วันบนโลกยาวนานขึ้น เพราะดวงจันทร์")

### เราจะไม่รู้สึกถึงความเปลี่ยนแปลง

แต่อย่างไรก็ตาม เวลาที่เพิ่มมากขึ้นใน 1 วัน ก็อาจจะไม่มากพอที่จะทำให้เรารับรู้ถึงความเปลี่ยนแปลงได้ และแน่นอนว่าถึงแม้จะเป็นรุ่นโหลนของเรา พวกเขาก็จะไม่รู้สึกถึงความเปลี่ยนแปลงเช่นเดียวกัน เมื่อไม่กี่ปีที่ผ่านมา นักดาราศาสตร์คนหนึ่งได้ประมาณเอาไว้ว่า เวลาที่ผ่านไป  **100 ปี เวลาใน 1 วัน จะยาวขึ้น 2 มิลลิวินาที**

นักวิทยาศาสตร์ มหาวิทยาลัยวอชิงตัน ได้ทำการวิจัยโดยใช้วิธีการทางสถิติที่เรียกว่า astrochronology โดยศึกษาจาก ตะกอนดินใต้ทะเลจีนที่เก่าแก่ที่มีอายุถึง 1,400 ล้านปี รวมถึงหินจากใต้มหาสมุทรแอตแลนติกอายุ 55 ล้านปี เพื่อที่จะทำความเข้าใจถึงวงจรการเปลี่ยนแปลงสภาพภูมิอากาศโลก ในรอบกว่าพันล้านปีที่ผ่านมา

### วงจรมิลันโควิตช์

การเปลี่ยนแปลงของสภาพอากาศ อย่างการที่โลกได้รับแสงอาทิตย์ในลักษณะที่ต่างออกไปนั้น เป็นผลมาจาก “วงจรมิลันโควิตช์” (Milankovitch cycle) ไม่ใช่แค่ดวงจันทร์ และโลก แต่ดาวเคราะห์ทุกดวงในระบบสุริยะ ต่างก็มีแรงดึงดูดซึ่งกันและกัน ทำให้เกิดการเปลี่ยนแปลงของการโคจร

และไม่ต้องกลัวว่าวันหนึ่งดวงจันทร์จะถอยห่างออกไปจากโลก จนหลุดวงโคจรไปในที่สุด เพราะวงจรการเคลื่อนที่ของดวงจันทร์จะกลับมาที่จุดซึ่งมีความเสถียรในอีกหลายล้านปีข้างหน้า


> ที่มาบทความ [LifeStyle.Campus-Star.com](https://lifestyle.campus-star.com/knowledge/116437.html).
<!--stackedit_data:
eyJoaXN0b3J5IjpbMTY2ODkxNTYzMl19
-->