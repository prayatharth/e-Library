
หลักเกณฑ์ วิธีการ และเงื่อนไข การส่งข้อมูลที่เกี่ยวข้องกับใบกำกับภาษีอิเล็กทรอนิกส์ และใบรับอิเล็กทรอนิกส์ให้แก่กรมสรรพากร
===
ตามประกาศอธิบดีกรมสรรพากร (**ฉบับที่ 15**) เรื่อง กำหนดหลักเกณฑ์ วิธีการ และเงื่อนไขในการจัดทำ ส่งมอบ และเก็บรักษา ใบกำกับภาษีอิเล็กทรอนิกส์ และใบรับอิเล็กทรอนิกส์ พบว่ามีการลงรายละเอียดของการดำเนินการต่าง ๆ เกี่ยวกับวิธีการในการจัดทำ ส่งมอบ และเก็บรักษา ตามรายละเอียดดังนี้

## การนำส่งข้อมูลแบบ Host to Host

การนำส่งข้อมูลแบบ Host to Host ที่ผู้ออกใบกำกับภาษีอิเล็กทรอนิกส์หรือ ผู้ออกใบรับอิเล็กทรอนิกส์ ได้จัดทำระบบงานที่สามารถเชื่อมต่อกับระบบข้อมูลของกรมสรรพากรโดยตรง สำหรับการนำส่งข้อมูลที่เกี่ยวข้องกับใบกำกับภาษีอิเล็กทรอนิกส์หรือใบรับอิเล็กทรอนิกส์ ทั้งนี้ ผู้ออกใบกำกับภาษีอิเล็กทรอนิกส์หรือ ผู้ออกใบรับอิเล็กทรอนิกส์นั้น จะต้องมีคุณสมบัติและปฏิบัติ เกี่ยวกับการนำส่งข้อมูล ดังนี้

1. มีข้อมูลที่เกี่ยวข้องกับใบกำกับภาษีอิเล็กทรอนิกส์หรือใบรับอิเล็กทรอนิกส์ที่ต้องนำส่งให้แก่กรมสรรพากรไม่น้อยกว่า **500,000** ฉบับต่อเดือน และ
2. ผู้ออกใบกำกับภาษีอิเล็กทรอนิกส์หรือผู้ออกใบรับอิเล็กทรอนิกส์ จะต้องเป็นผู้ประกอบการที่อยู่ภายใต้การกำกับดูแลของกองบริหารภาษีธุรกิจขนาดใหญ่ และ
3. ต้องมีระบบงานที่สามารถเชื่อมต่อกับระบบข้อมูลของกรมสรรพากรได้ ทั้งนี้ในการเชื่อมต่อกับระบบของกรมสรรพากรนั้น ผู้ออกใบกำกับภาษีอิเล็กทรอนิกส์หรือผู้ออกใบรับอิเล็กทรอนิกส์ยินยอมปฏิบัติตามข้อตกลงและเงื่อนไขสำหรับการเชื่อมต่อดังกล่าว
4. การส่งข้อมูลแบบ Host to Host นั้น ผู้ออกใบกำกับภาษีอิเล็กทรอนิกส์หรือผู้ออกใบรับอิเล็กทรอนิกส์ต้องดำเนินการ ดังนี้

	ก. จัดทำข้อมูลที่เกี่ยวข้องกับใบกำกับภาษีอิเล็กทรอนิกส์ และใบรับอิเล็กทรอนิกส์ให้อยู่ในรูปข้อมูลอิเล็กทรอนิกส์ XML File ตาม 2. และลงลายมือชื่อดิจิทัล (Digital Signature) โดยใช้ใบรับรองอิเล็กทรอนิกส์ (Electronic Certificate) ของผู้ออกใบกำกับภาษีอิเล็กทรอนิกส์หรือผู้ออกใบรับอิเล็กทรอนิกส์ที่ยังไม่หมดอายุ ซึ่งใบรับรองอิเล็กทรอนิกส์ (Electronic Certificate) ต้องออกโดยผู้ให้บริการออกใบรับรองอิเล็กทรอนิกส์ (Certification Authority) ที่อยู่ภายใต้การรับรองของ
ผู้ให้บริการออกใบรับรองอิเล็กทรอนิกส์แห่งชาติ (Thailand National Root Certification Authority หรือ Thailand NRCA) ที่สำนักงานพัฒนาธุรกรรมทางอิเล็กทรอนิกส์กำกับดูแล

	ข. นำข้อมูลที่ได้ตาม **ก.** ส่งให้แก่กรมสรรพากรแบบ Host to Host ทั้งนี้ตามข้อเสนอแนะมาตรฐานด้านเทคโนโลยีสารสนเทศและการสื่อสารที่จำเป็นต่อธุรกรรมทางอิเล็กทรอนิกส์ว่าด้วยการใช้ข้อความ XML สำหรับการแลกเปลี่ยนข้อมูลอิเล็กทรอนิกส์ระหว่างหน่วยงาน (USING XML MESSAGES FOR INTER-ORGANIZATIONAL DATA EXCHANGE) เลขที่ ขมธอ. 14-2560 เมื่อวันที่ 23 พฤษภาคม พ.ศ.  2560  [ **[ดาวน์โหลดข้อเสนอแนะมาตรฐาน]** ](https://standard.etda.or.th/wp-content/uploads/2017/08/20170523-ER-eDocumentStandard-V08-14F-0816.pdf)







### กำหนดหลักเกณฑ์ วิธีการ และเงื่อนไขในการจัดทำ ส่งมอบ และเก็บรักษา ใบกำกับภาษีอิเล็กทรอนิกส์ และใบรับอิเล็กทรอนิกส์


ตามประกาศอธิบดีกรมสรรพากร (**ฉบับที่ 15**) เรื่อง กำหนดหลักเกณฑ์ วิธีการ และเงื่อนไขในการจัดทำ ส่งมอบ และเก็บรักษา ใบกำกับภาษีอิเล็กทรอนิกส์ และใบรับอิเล็กทรอนิกส์ โดยจะแบ่งเป็นส่วนของผู้มีหน้าที่รับผิดชอบดังนี้

#### ผู้ออก/ผู้จัดทำใบกำกับภาษีอิเล็กทรอนิกส์ (โปรแกรมบัญชี )

ผู้ออกใบกำกับภาษีอิเล็กทรอนิกส์หรือผู้ออกใบรับอิเล็กทรอนิกส์  จัดทำใบกำกับภาษีอิเล็กทรอนิกส์หรือใบรับอิเล็กทรอนิกส์ แล้วแต่กรณี ตามวิธีการแบบปลอดภัยที่เชื่อถือได้ทั้งในส่วนของระบบฮาร์ดแวร์ และระบบซอฟต์แวร์ ดังต่อไปนี้
1. มีระบบรักษาความปลอดภัยเพื่อควบคุมการเข้าถึงข้อมูลได้ โดยจะต้อง  
	- สามารถแสดงภาพการทำงานรวมของระบบงานทั้งหมด (System Flowchart) ได้  
	- เป็นโปรแกรมที่เมื่อบันทึกข้อมูลแล้วจะแก้ไขรายการนั้น ๆ โดยไร้ร่องรอยไม่ได้  การแก้ไขรายการไม่ให้ใช้วิธีลบทิ้ง หรือล้างรายการออก ถ้าจะแก้ไขต้องบันทึกรายการปรับปรุงเพิ่มเข้าไป  เพื่อแสดงให้เห็นรายการก่อนปรับปรุงและหลังปรับปรุง และต้องมีรายงานการแก้ไขรายการเพื่อการตรวจสอบได้  
	- แสดงระดับการปฏิบัติงานของเจ้าหน้าที่ผู้ใช้ระบบ โดยระบุจำนวนและระดับเจ้าหน้าที่  ที่สามารถบันทึก อ่าน หรือเข้าไปใช้ระบบงานในแต่ละระดับได้  
	- มีการควบคุมโดยใช้รหัสผ่านสำหรับผู้มีสิทธิเข้าไปใช้ระบบงานทุกระดับ  และมีระบบงานที่บันทึกการเปลี่ยนรหัสผ่านทุกครั้งที่มีการเปลี่ยนแปลง  
	- มีรายงานบันทึกการใช้ระบบงานโดยระบุให้ทราบถึงรหัสประจำตัวของเจ้าหน้าที่  
ผู้ใช้ระบบงานที่ทำ วัน เดือน ปี และเวลาที่เข้าใช้ระบบงาน (Access) ในกรณีที่มีการแก้ไขรายการจะต้องระบุ  
ให้ทราบถึงรหัสประจำตัวของเจ้าหน้าที่ผู้ใช้ระบบ จำนวนและรายละเอียดของรายการที่แก้ไขปรับปรุง  
	- มีระบบการตรวจสอบผู้เข้าใช้หรือผู้เข้าไปแก้ไขข้อมูลในระบบ และมีกระบวนการในการตรวจสอบข้อมูลที่บันทึกไว้ในระบบที่สามารถแสดงว่าข้อมูลดังกล่าวได้บันทึกไว้ครบถ้วนทุกรายการแล้ว และไม่มีการแก้ไขรายการของเอกสารที่มีข้อความอยู่ในรูปของข้อมูลอิเล็กทรอนิกส์  
2. มีการควบคุมแฟ้มข้อมูลซึ่งมีการเข้ารหัสลับ (Encryption) เพื่อป้องกันการเข้าถึงข้อมูล  ถ้ามีการถอดรหัสลับ (Decryption) ต้องบันทึกหลักฐานไว้ทุกครั้งเพื่อการตรวจสอบ และสามารถจัดพิมพ์  เป็นรายงานเพื่อการตรวจสอบได้  

ผู้ออกใบกำกับภาษีอิเล็กทรอนิกส์หรือผู้ออกใบรับอิเล็กทรอนิกส์ อาจใช้ซอฟต์แวร์  ที่บุคคลอื่นพัฒนาขึ้นมาใช้ในการจัดทำใบกำกับภาษีอิเล็กทรอนิกส์หรือใบรับอิเล็กทรอนิกส์ได้ หากซอฟต์แวร์นั้น  มีวิธีการแบบปลอดภัยที่เชื่อถือได้ทำนองเดียวกับ (1) และ (2)

หลักเกณฑ์การขอเป็นผู้ให้บริการนำส่งข้อมูลอิเล็กทรอนิกส์
===

1.  คุณสมบัติของผู้ให้บริการนำส่งข้อมูลอิเล็กทรอนิกส์
	- เป็นนิติบุคคลที่จัดตั้งขึ้นตามกฎหมายไทยซึ่งมีฐานะเป็นผู้ประกอบการจดทะเบียน
ภาษีมูลค่าเพิ่ม ตามมาตรา 77/1 (5) แห่งประมวลรัษฎากร โดยมีทุนจดทะเบียนช าระแล้ว 
ไม่น้อยกว่า 50 ล้านบาท  
	- ต้องไม่มีประวัติการออกใบกำกับภาษีหรือใช้ใบกำกับภาษีปลอมหรือใบกำกับภาษีที่ออก
โดยมิชอบด้วยกฎหมายหรือเจตนาหลีกเลี่ยงภาษีอากร
	- กรรมการหรือผู้มีอ านาจจัดการ ไม่มีลักษณะต้องห้าม เช่น ถูกพิทักษ์ทรัพย์, (เคย) ล้มละลาย
และยังไม่พ้น 2 ปี นับแต่ยกเลิก หรือปลดจากการล้มละลาย หรือเคยได้รับโทษจำคุกในคดีอาญาซึ่งศาลได้มีคำพิพากษาถึงที่สุด
	- ต้องมีประสบการณ์หรือมีขีดความสามารถในการให้บริการระบบสารสนเทศที่เกี่ยวข้องกับการ
รับส่งข้อมูล หรือเป็นผู้ให้บริการระบบคอมพิวเตอร์ในการรับส่งข้อมูล
	- ไม่เป็นผู้ที่ถูกระบุชื่อไว้ในบัญชีรายชื่อผู้ทิ้งงานของทางราชการ และได้แจ้งเวียนชื่อแล้วหรือไม่
เป็นผู้ได้รับผลของการสั่งให้นิติบุคคลหรือบุคคลอื่นเป็นผู้ทิ้งงานตามกฎหมายว่าด้วยการจัดซื้อ
จัดจ้างและการบริหารพัสดุภาครัฐ
	- มีระบบสารสนเทศที่มีความมั่งคงปลอดภัยและมีความน่าเชื่อถือตาม **ข้อเสนอแนะมาตรฐาน
ด้านเทคโนโลยีสารสนเทศและการสื่อสารที่จำเป็นต่อธุรกรรมทางอิเล็กทรอนิกส์ ว่าด้วยการรักษาความมั่นคงปลอดภัยสารสนเทศสำหรับผู้ให้บริการจัดทำ ส่งมอบ และเก็บรักษาข้อมูลอิเล็กทรอนิกส์ (INFORMATION SECURITY FOR DATA MESSAGE GENERATION,  TRANSFER AND STORAGE SERVICE PROVIDERS) (ขมธอ. 21-2562)** ลงวันที่ 11 มกราคม พ.ศ. 2562 และมีหลักฐานผ่านการรับรองระบบสารสนเทศจากหน่วยงานรับรองตามที่กรมสรรพากรกำหนด  [ **[ดาวน์โหลดข้อเสนอแนะมาตรฐาน]** ](https://standard.etda.or.th/wp-content/uploads/2017/08/20170523-ER-eDocumentStandard-V08-14F-0816.pdf)

	- ต้องเป็นผู้ประกอบการที่ได้รับอนุมัติให้เป็นผู้ออกใบกำกับภาษีอิเล็กทรอนิกส์และผู้ออกใบรับ
อิเล็กทรอนิกส์ และได้จัดทำและนำส่งข้อมูลใบกำกับภาษีอิเล็กทรอนิกส์เป็นปกติธุระทางธุรกิจ
2. การขอเป็นผู้ให้บริการนำส่งข้อมูลอิเล็กทรอนิกส์
2.1 ยื่นคำขอรับการตรวจประเมินเพื่อการรับรองกับหน่วยงานรับรองตามที่กรมสรรพากร
กำหนด
1) ยื่นเอกสารประกอบคำขอการตรวจประเมินเพื่อการรับรอง 
2) หน่วยงานรับรองด าเนินการตรวจประเมินระบบสารสนเทศตามข้อเสนอแนะมาตรฐาน
ด้านเทคโนโลยีสารสนเทศและการสื่อสารที่จำเป็นต่อธุรกรรมทางอิเล็กทรอนิกส์ ว่าด้วย
การรักษาความมั่นคงปลอดภัยสารสนเทศส าหรับผู้ให้บริการจัดทำ ส่งมอบ  และเก็บรักษา
/ ข้อมูล ...
2
ข้อมูลอิเล็กทรอนิกส์ (INFORMATION SECURITY FOR DATA MESSAGE GENERATION,
TRANSFER AND STORAGE SERVICE PROVIDERS) (ขมธอ. 21 -2562) ลงวันที่
11 มกราคม พ.ศ. 2562
3) หน่วยงานรับรองจะออกหนังสือรับรองระบบสารสนเทศส าหรับผู้ให้บริการ เมื่อผลการ
ตรวจประเมินสอดคล้องกับหลักเกณฑ์การตรวจประเมินที่กำหนด   
2.2 ยื่นคำขอทดสอบระบบรับส่งข้อมูลกับกรมสรรพากร 
1) แจ้งความประสงค์เป็นผู้ให้บริการนำส่งข้อมูลอิเล็กทรอนิกส์  พร้อมแนบเอกสาร
ประกอบการพิจารณาคุณสมบัติ ดังนี้
1.1 ข้อเสนอทางธุรกิจ (Proposal) มีรายละเอียดต่อไปนี้เป็นอย่างน้อย
- รายละเอียดประวัติของบริษัท (Company Profile) และผลการด าเนินงานที่ผ่านมา
- รายละเอียดประสบการณ์ในการพัฒนาระบบสารสนเทศที่เกี่ยวกับการรับส่งข้อมูล
   พร้อมเอกสารประกอบการพิจารณา
- แผนการด าเนินงานในอนาคตของผู้ให้บริการนำส่งข้อมูลอิเล็กทรอนิกส์
- แผนผังการทำงานรวมของระบบงานทั้งหมด (System Flow) และแผนผัง
   กระบวนการ ทางธุรกิจ (Business Process) ของผู้ให้บริการนำส่งข้อมูลอิเล็กทรอนิกส์
   พร้อมคำอธิบาย
1.2 หลักฐานการยื่นคำขอรับการตรวจประเมินเพื่อการรับรองจากหน่วยงานรับรอง
2) ผู้มีคุณสมบัติครบถ้วนตามที่กำหนด กรมสรรพากรจะเปิดสิทธิให้ทดสอบระบบนำส่งข้อมูล
ตามมาตรฐาน Electronic Business using Extensible Markup Language (ebXML)
3) กรมสรรพากรแจ้งผลการทดสอบระบบนำส่งข้อมูลให้หน่วยงานรับรองทราบ เพื่อใช้เป็น
ส่วนหนึ่งในการประเมินผลการรับรองระบบสารสนเทศ
2.3 ยื่นหลักฐานการรับรองระบบสารสนเทศกับกรมสรรพากร
ผู้ให้บริการนำส่งข้อมูลอิเล็กทรอนิกส์ ยื่นเอกสารการรับรองจากหน่วยงานรับรองกับ
กรมสรรพากร เพื่อพิจารณาเปิดสิทธิให้บริการนำส่งข้อมูล

<!--stackedit_data:
eyJoaXN0b3J5IjpbNTM5NTE2NzgyLC0xNjYxOTkyOTUxLC05MT
Q4NzQ4OTEsODMzMjkyMTc5LC03NjM2MTU4MjksNzMwOTk4MTE2
XX0=
-->