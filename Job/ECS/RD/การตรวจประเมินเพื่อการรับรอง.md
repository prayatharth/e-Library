
การตรวจประเมินเพื่อการรับรอง Service Provider
===

## Service Provider (ผู้ให้บริการนำส่งข้อมูลอิเล็กทรอนิกส์)




![](https://etax.rd.go.th/etax_staticpage/app/images/serviceprovider_detail.jpg)

ผู้ให้บริการนำส่งข้อมูลอิเล็กทรอนิกส์ (Service Provider) เป็นผู้ให้บริการทางอิเล็กทรอนิกส์ที่ช่วยจัดการข้อมูลอิเล็กทรอนิกส์ และให้บริการนำส่งข้อมูลอิเล็กทรอนิกส์แทนผู้ประกอบการ(ผู้ใช้บริการ) ด้วยระบบรับส่งข้อมูลที่เชื่อมต่อกับระบบข้อมูลของกรมสรรพากร ที่มีมาตรฐานความมั่นคงปลอดภัยด้านระบบสารสนเทศ และมีระบบงานสนับสนุนการทำงานที่เกี่ยวข้อง พร้อมให้คำปรึกษาแก่ผู้ประกอบการ ทั้งนี้ผู้ให้บริการนำส่งข้อมูลอิเล็กทรอนิกส์ดังกล่าว ต้องมีคุณสมบัติตามแนบท้ายประกาศอธิบดีกรมสรรพากร (ฉบับที่ 15) เรื่อง กำหนดหลักเกณฑ์ วิธีการ และเงื่อนไขในการจัดทำ ส่งมอบ และเก็บรักษาใบกำกับภาษีอิเล็กทรอนิกส์ และใบรับอิเล็กทรอนิกส์ จึงเป็นทางเลือกสำหรับผู้ประกอบการที่ไม่ต้องการลงทุนหรือพัฒนาระบบคอมพิวเตอร์ หรือซอฟต์แวร์ด้วยตนเอง





## ETDA รับลงทะเบียน 3 ก.พ.นี้ ในการรับรองระบบสารสนเทศผู้ให้บริการนำส่งข้อมูล e-Tax Invoice และ e-Receipt ให้กรมสรรพากร


![enter image description here](https://www.etda.or.th/app/webroot/content_files/13/images/web_1.jpg)

**สำนักงานพัฒนาธุรกรรมทางอิเล็กทรอนิกส์ (สพธอ.) หรือ** **ETDA (เอ็ตด้า)**  กระทรวงดิจิทัลเพื่อเศรษฐกิจและสังคม เตรียมเปิด  **“บริการรับรองระบบสารสนเทศของผู้ให้บริการนำส่งข้อมูลอิเล็กทรอนิกส์”**  หรือ  **Service Provider Certification for** **e-Tax Invoice & e-Receipt**  โดย**เปิดรับสมัครตั้งแต่วันที่** **3 กุมภาพันธ์ 2563**  เป็นต้นไป เพื่อรับรองมาตรฐานความมั่นคงปลอดภัยสารสนเทศให้แก่ผู้ให้บริการ (Service Provider) ซึ่งจะเป็นตัวแทนบริษัทหรือผู้ประกอบการรายย่อยต่าง ๆ ในการนำส่งข้อมูลใบกำกับภาษีอิเล็กทรอนิกส์ (e-Tax Invoice) และใบรับอิเล็กทรอนิกส์ (e-Receipt) ไปยัง**กรมสรรพากร**ได้อย่างถูกต้อง สร้างความมั่นใจและความน่าเชื่อถือในการให้บริการที่มีมาตรฐานเป็นไปในทิศทางเดียวกัน สร้างความโปร่งใส ทางการค้า เพิ่มความสะดวก ลดต้นทุนในนำส่งภาษีของบริษัทหรือผู้ประกอบการรายย่อย ที่ไม่ต้องลงทุนพัฒนาระบบเอง นับเป็นการต่อยอด**[ความร่วมมือระหว่าง ETDA และกรมสรรพากร](https://www.etda.or.th/content/mou-to-support-e-tax-service-providers.html)**  ที่ได้ลงนาม "บันทึกข้อตกลงความร่วมมือด้านการตรวจรับรองระบบสารสนเทศ ของผู้ให้บริการนำส่งข้อมูลอิเล็กทรอนิกส์ และผู้ให้บริการจัดทำเอกสารอิเล็กทรอนิกส์” เมื่อวันที่ 4 มิถุนายน 2562 ที่ผ่านมา

สำหรับผู้ให้บริการที่สนใจเข้าร่วมรับรองมาตรฐานคุณสมบัติด้านระบบสารสนเทศกับ ETDA จะต้องเป็นนิติบุคคลตามประกาศอธิบดีกรมสรรพากร (ฉบับที่ 15) และอยู่ระหว่างการยื่นคำและแจ้งความประสงค์เป็นผู้ให้บริการจัดทำ ส่งมอบ และเก็บรักษา ใบกำกับภาษีอิเล็กทรอนิกส์และใบรับอิเล็กทรอนิกส์ กับกรมสรรพากร โดย**สามารถลงทะเบียนแจ้งความประสงค์ขอตรวจประเมินได้ตั้งแต่วันที่ 3 กุมภาพันธ์ 2563 เป็นต้นไป โดยมีขั้นตอนดังนี้**

1.  แจ้งความประสงค์ขอตรวจประเมินผ่านทางเว็บไซต์  **[https://standard.etda.or.th/serviceprovider](https://standard.etda.or.th/serviceprovider)**
2.  ยื่นคำขอรับการตรวจประเมินและชำระค่าธรรมเนียมการยื่นคำขอ
3.  ตรวจประเมิน ตามข้อเสนอแนะมาตรฐานด้านเทคโนโลยีสารสนเทศและการสื่อสารที่จำเป็นต่อธุรกรรมทางอิเล็กทรอนิกส์ว่าด้วยการรักษาความมั่นคงปลอดภัยสารสนเทศสำหรับผู้ให้บริการจัดทำ ส่งมอบ และเก็บรักษาข้อมูลอิเล็กทรอนิกส์ หรือ  **[ขมธอ. 21-2562](https://standard.etda.or.th/wp-content/uploads/2019/05/20180702-ER-ServiceProvider-Security-V08-24F.pdf)**
4.  ชำระค่าธรรมเนียมการตรวจประเมิน
5.  ประกาศผลการตรวจ ทาง  **[Website](https://standard.etda.or.th/serviceprovider/#tab5)**  และแจ้ง ผลทาง E-mail

หากสนใจบริการ ศึกษารายละเอียดเพิ่มเติมที่  **[https://standard.etda.or.th/serviceprovider](https://standard.etda.or.th/serviceprovider)**  ติดต่อสอบถามได้ที่โทร. 0-2123-1234 ในวันและเวลาทำการ (08.30 – 17.30 น.) หรือทางอีเมล info@etda.or.th

**กำหนดการให้บริการ-สิ่งที่ต้องเตรียม-ขั้นตอนการให้บริการ**  
(**[ดาวน์โหลด](https://www.etda.or.th/app/webroot/content_files/13/files/Banner.jpg)**  ภาพนี้)

**![](https://www.etda.or.th/app/webroot/content_files/13/images/Banner%283%29.jpg)**

### ขั้นตอนการให้บริการ

![enter image description here](https://standard.etda.or.th/serviceprovider/img/index_info2.png)


![enter image description here](https://standard.etda.or.th/serviceprovider/img/service_menu1.png)
#### แจ้งความประสงค์ขอตรวจประเมิน

1. ผู้สนใจรับการตรวจประเมินเพื่อการรับรอง สามารถศึกษาข้อมูลจาก  
[- ขมธอ.21-2562](https://standard.etda.or.th/wp-content/uploads/2019/05/20180702-ER-ServiceProvider-Security-V08-24F.pdf)  
[- ประกาศอธิบดีกรมสรรพากร (ฉบับที่ 15)](https://www.rd.go.th/publish/fileadmin/user_upload/kormor/newlaw/dgg15.pdf)  
[- หลักเกณฑ์ วิธีการ และเงื่อนไขการรับรอง](https://standard.etda.or.th/serviceprovider/doc/20200116-Service-Provider-Criteria-V08-01.pdf)  
2. แจ้งความประสงค์ขอตรวจประเมิน  [**==(แจ้งความประสงค์ออนไลน์)==**](https://forms.office.com/Pages/ResponsePage.aspx?id=pDQnmfrfwE-2dWbs_jr-DC3Z5-Y_snJCsT7pqNzInJVUNlBRNUZRNVY3MlozU0pFSURPT0laSEVEMi4u)
**เริ่ม วันที่ 3 กุมภาพันธ์ 2563**  
 
_หลังจากแจ้งความประสงค์แล้ว เจ้าหน้าที่จะติดต่อกลับ ภายใน 1 วันทำการ_


![enter image description here](https://standard.etda.or.th/serviceprovider/img/service_menu2.png)

#### ยื่นคำขอรับการตรวจประเมิน (แบบ น.ร. 01) /ชำระค่าธรรมเนียมการยื่นคำขอ

1.  ผู้ที่ได้รับการติดต่อกลับ จะต้องยื่นคำขอตรวจ และเอกสารประกอบ พร้อมลงนามด้วย  
    Digital Signature จากผู้ให้บริการที่อยู่ภายใต้การรับรองจาก NRCA โดยส่งเอกสารที่สมบูรณ์แล้ว  
    มาที่ช่องทางการรับเอกสาร email  [etaxSPCert@etda.or.th](mailto:etaxSPCert@etda.or.th)  
    
2.  ดาวน์โหลดแบบคำขอรับการตรวจประเมินเพื่อการรับรอง (แบบ น.ร. 01)  [ดาวน์โหลดที่นี่](https://standard.etda.or.th/serviceprovider/doc/20200115-SP-%20Request%20from-%E0%B8%99%E0%B8%A301-V02-01.pdf)  

##### รายการเอกสารที่จำเป็นสำหรับการตรวจประเมินเพื่อการรับรอง

| ลำดับ |เอกสารที่เกี่ยวข้อง |
|:-----:|----------|
| 1 |นโยบายด้านความมั่นคงปลอดภัยสารสนเทศ (๕.๑.๑ ก) |
| 2 |หลักเกณฑ์/วิธีการประเมินความเสี่ยง (๕.๒.๑ ก)  |
| 3 |ขั้นตอนปฏิบัติงานการเพิกถอนสิทธิการเข้าใช้งานอุปกรณ์ที่ใช้กำหนดสิทธิสำหรับการเข้าถึง (๕.๗.๑ ก)  |
| 4 |ขั้นตอนปฏิบัติงานสำหรับการเรียกคืนสินทรัพย์ (๕.๗.๑ ก)  |
| 5 |ขั้นตอนการลงทะเบียนบัญชีผู้ใช้งานระบบสารสนเทศ (๕.๑๐.๑ ก)  |
| 6 |ขั้นตอนการปฏิบัติงานและกำหนดหน้าที่ความรับผิดชอบสำหรับระบบเครือข่ายและระบบสารสนเทศ (๕.๑๒.๑ ก) |
| 7 |ขั้นตอนการบริหารจัดการการเปลี่ยนแปลงสำหรับระบบสารสนเทศ (๕.๑๓.๑ ก) |
| 8 |เอกสารกำหนดค่าความมั่นคงปลอดภัยพื้นฐานของระบบเครือข่ายและระบบสารสนเทศ (๕.๑๔.๑ ก) |
| 9 |แผนความต่อเนื่องทางธุรกิจ (๕.๑๗.๑ ก) ? |
| 10 |นโยบายหรือขั้นตอนการปฎิบัติงานสำหรับการกู้คืนระบบสารสนเทศเมื่อเกิดภัยพิบัติ(๕.๑๘.๑ ก) |
| 11 |แผนการกู้คืนระบบสารสนเทศ (๕.๑๘.๑ ข) |
| 12 |นโยบายด้านความมั่นคงปลอดภัยสำหรับส่วนเชื่อมต่อบริการระหว่างองค์กร (๕.๒๔.๑ ก)  |
| 13 |ขั้นตอนการปฏิบัติงานสำหรับการทำงานร่วมกันและการย้ายการใช้บริการ (๕.๒๖.๑ ก)  |


    
3.  ชำระค่าธรรมเนียมการยื่นคำขอ 30,000 บาท  
    
    ช่องทางการชำระเงิน :  
    **บมจ. กรุงไทย สาขาเซ็นทรัลพลาซา แกรนด์ พระราม 9  
    ชื่อบัญชี:**  สพธอ. - เงินนอกงบประมาณ  
    **เลขที่บัญชี:**  982-8-40291-2
    

**ชำระเงินภายใน 7 วัน และนำส่งหลักฐานการชำระเงิน ได้ที่** email [etaxSPCert@etda.or.th](mailto:etaxSPCert@etda.or.th)  
(การชำระเงินและส่งหลักฐาน มีผลต่อการจัดลำดับผู้เข้ารับการตรวจประเมิน)  
**หมายเหตุ:**  
ผู้ขอรับการตรวจประเมินต้องนำใบเสร็จรับเงิน/ใบกำกับภาษี ไปยื่นขอทดสอบระบบกับกรมสรรพากร  
ซึ่งผลการทดสอบจะเป็นส่วนหนึ่งของการตรวจประเมิน

![enter image description here](https://standard.etda.or.th/serviceprovider/img/service_menu3.png)
#### ตรวจประเมิน

![enter image description here](https://standard.etda.or.th/serviceprovider/img/service_menu3_1.png)

**ขั้นตอนที่ 1**  
ตรวจประเมินเบื้องต้น โดยตรวจประเมินแบบคำขอ น.ร. 01 เพื่อประเมินความพร้อมของผู้ยื่นคำขอ  
กรณีข้อมูลไม่ครบถ้วน สำนักงานสามารถขอข้อมูลเพิ่มเติมได้  
  
**ขั้นตอนที่ 2**  
วางแผนกิจกรรมและการเตรียมการที่เกี่ยวกับการดำเนินการตรวจประเมินตามกระบวนการที่จัดทำขึ้นอย่างเป็นระบบ  
  
**ขั้นตอนที่ 3**  
ตรวจประเมินเพื่อประเมินความสอดคล้องกับเกณฑ์การตรวจประเมินที่กำหนด  
**กรณีที่พบความไม่สอดคล้องสำคัญ**  
ผู้รับการตรวจประเมินจะต้องแก้ไขความไม่สอดคล้องสำคัญภายใน 90 วัน  
**กรณีที่พบความไม่สอดคล้องย่อย**  
ผู้รับการตรวจประเมินจะต้องส่งแผนการแก้ไขความไม่สอดคล้องย่อยมายังสำนักงานภายใน 30 วัน  
  
**ขั้นตอนที่ 4**  
นำเสนอคณะกรรมการทบทวนเพื่อทบทวนความถูกต้องครบถ้วนของผลการตรวจประเมิน ก่อนนำเสนอคณะกรรมการ รับรองพิจารณาให้ความเห็นชอบผลการตรวจประเมิน  
  
**ขั้นตอนที่ 5**  
คณะกรรมการรับรองพิจารณาตัดสินให้การรับรอง  
  
**ขั้นตอนที่ 6**  
สำนักงานออกหนังสือรับรองอย่างเป็นทางการแก่ผู้ยื่นคำขอรับการตรวจประเมินว่าการให้บริการนั้นมีความมั่นคงปลอดภัยสารสนเทศเป็นไปตามหลักเกณฑ์ วิธีการ และเงื่อนไขที่กำหนดและประกาศรายชื่อผู้ได้รับการรับรองผ่านทางเว็บไซต์  
  
**ตรวจติดตามผลทุก 1 ปี**  
ตรวจประเมินเพื่อติดตามการดำเนินการในช่วงก่อนครบรอบการตรวจประเมินใหม่อย่างน้อยปีละ 1 ครั้ง นับจากวันที่ออกหนังสือรับรอง (Surveillance Audit)  
  
**ตรวจประเมินใหม่ทั้งระบบ**  
ตรวจประเมินใหม่เพื่อต่ออายุการรับรอง โดยจะดำเนินการทุก 3 ปี เพื่อการทบทวนความมั่นคงปลอดภัยสารสนเทศของผู้ให้บริการอีกครั้งว่าบริษัท/หน่วยงานมีการนำเกณฑ์การตรวจประเมินไปปฏิบัติ และยังมีประสิทธิผลอยู่ (แจ้งล่วงหน้าอย่างน้อย 180 วัน)  
  
**หมายเหตุ:**  
1. ผู้ขอรับการรับรองต้องผ่านการทดสอบระบบนำส่งข้อมูลกับกรมสรรพากร  
2. ระยะเวลาในการตรวจประเมินขึ้นอยู่กับ สถานที่ บุคลากรที่เกี่ยวข้อง Business Complexity IT Complexity

![enter image description here](https://standard.etda.or.th/serviceprovider/img/service_menu4.png)

#### ชำระค่าธรรมเนียมการตรวจประเมิน

1.  หลังการเข้าตรวจประเมิน สพธอ. จะส่งใบเรียกเก็บค่าธรรมเนียมให้ทราบทางอีเมล  
    (กำหนดชำระภายใน 30 วันหลังจากได้รับแจ้ง)
2.  ช่องทางการชำระค่าธรรมเนียม :  
    - สั่งจ่ายเช็คในนาม สพธอ. – เงินนอกงบประมาณ  
    - โอนเงินเข้าบัญชี ออมทรัพย์ บมจ. กรุงไทย สาขาเซ็นทรัลพลาซา แกรนด์ พระราม 9  
     **ชื่อบัญชี:**  สพธอ. - เงินนอกงบประมาณ  
     **เลขที่บัญชี:**  982-8-40291-2  
    - กรุณานำส่งหลักฐานการชำระค่าธรรมเนียมได้ที่ email  [etaxSPCert@etda.or.th](mailto:etaxSPCert@etda.or.th)

![enter image description here](https://standard.etda.or.th/serviceprovider/img/service_menu5.png)

#### ประกาศผลการตรวจ

1. ประกาศรายชื่อหน่วยงานที่ผ่านการรับรอง[ที่นี่](https://standard.etda.or.th/serviceprovider/#tab5) และแจ้งผลผ่านอีเมล



## เอกสารอื่น ๆ 

- ประกาศ คณะกรรมการธุรกรรมทางอิเล็กทรอนิกส์ เรื่อง แนวทางการใช้บริการคลาวด์ พ.ศ. 2562 [ดาวน์โหลด](http://www.ratchakitcha.soc.go.th/DATA/PDF/2562/E/149/T_0039.PDF)



> [Source : ](https://www.etda.or.th/content/service-provider-registration-process.html).




<!--stackedit_data:
eyJoaXN0b3J5IjpbMTAzNDIxMDk5MF19
-->